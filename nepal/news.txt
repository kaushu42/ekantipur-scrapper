- वैशाख २, २०७६अभिनेत्री पुजा शर्माको स्टारडम कति छ ? उनकै कारण चलचित्र चल्ने सम्भावना छ त ? यसअघिका चलचित्र उनकै कारण चलेका छन् त ? यि प्रश्नको उत्तर खोज्न खासै गाह्रो पर्दैन । तर, यी अभिनेत्रीले लिएको पारिश्रमिकलाई मान्ने हो भने उनि नेपालकी सर्वाधिक महंगी अभिनेत्री बनेकी छिन् । हालै मात्र उनी चलचित्र पोइ प-र्यो कालेमा २० लाख रकम लिएर अनुबन्धित भएकी हुन् । उनलाई तिमी सँगका निर्देशक शिशिर राणाको लेखन तथा निर्देशनमा निर्माण हुन लागेको उक्त चलचित्रका लागि सो रकम दिइएको हो । चलचित्रमा आकाश श्रेष्ठ र पुजा फाइनल भएका छन् । आकाशले १८ लाखमा यो चलचित्रमा काम गर्न राजि भएका हुन् ।  बजारमा आफ्नो स्टारडम बढाउनका लागी पुजाले यो नाटक रचेको हल्ला फैलिएको छ । यसअघि उनले चलचित्र सम्हालिन्छ कहिले मनका लागि उनले १५ लाख रकम लिएको बताइएको थियो । अभिनेत्री साम्राज्ञी राज्यलक्ष्मी शाहले हालै चलचित्र रातो टिका निधारमाका लागि १६ लाख रकम बुझेकी थिइन् । नेपालका महंगा अभिनेत्रीको नम्रता श्रेष्ठपछि साम्राज्ञी र अब पुजा शर्माको नाम अगाडी आएको छ । वास्तवमा पुजाले यो रकम लिएकै हुन् त ? त्यो उनैलाई थाहा होला अथवा सम्बन्धित चलचित्र मेकर्सलाई ।  पुजाले लिएको पारिश्रमिकको विषयमा विभिन्न टिका–टिप्पणी भएपछि अभिनेत्री पुजा शर्माको आधिकारिक भनाईका लागी हामीले उनलाई फोन ग-र्यौ । उनले सामान्य विषयबस्तुलाई ठुलो विषय बनाएको बताइन् । उनले भनिन्, ‘नायकहरुले जति लिएपनि हुने ? त्यहि ठाउँमा अभिनेत्रीले वुझेपछि किन ठुलो विषय बनाएको ?’ उनले मिहेनत सवैभन्दा ठुलो कुरा भएकाले काम अनुसार पारिश्रमिक लिएको बताइन् । अहिले महंगी कति बढेको छ ? पहिरन देखी हरेक कुरा छोइन नसक्नु छ भन्ने कुरा त सबैलाई थाहा छ नी ? उनले फेरी थपिन्, ‘पारिश्रमिक कति भन्दा पनि चलचित्रमा कति खटेर काम गरिएको छ, त्यो महत्वपुर्ण विषयबस्तु हो ।’ महिनौं दिनसम्म दिनरात काम गर्दा यो रकम लिनु सामान्य रहेको पुजाको तर्क छ ।  उनले चलचित्र अझैपनि, चंखे शखे पंखे, प्रेम गीत, मधुमास, म यस्तो गीत गाउँछु र रामकहानीमा काम गरिसकेकी छिन् । उनको नयाँ चलचित्र सम्हालिन्छ कहिले मन सार्वजनिक हुने तरखरमा छ । पुजाका अहिलेसम्मका चलचित्र हेर्ने हो भने व्लकवस्टर चलचित्रको एउटा मात्रै हो भन्न सकिन्छ, प्रेमगीत । त्यस बाहेक अझैपनि, चंखे शखे पंखे, मधुमासले पोस्टर टाँस्न खर्च हुने माडको पैसा पनि उठाउन सकेनन् । रामकहानी, म यस्तो गीत गाउँछुले ठिकठाकै नतिजा निकालेको थियो ।   सुरुमा अभिनेताहरुले आफ्नो पारिश्रमिक बढाउने होड चलाए । त्यसपछि अभिनेत्रीहरुमा यो भुत चलेको छ । आजभोली नेपालका अभिनेत्रीहरुले पनि आफ्नो पारिश्रमिक भटाभट बढाउन थालेका छन् । नेपालको चलचित्रको बजारमा यति अचाक्ली बढेका हिरो हिरोइनलाई पाल्न सक्ने खान्की छ त ? नेपाली चलचित्रका शुभचिन्तक भन्छन्, 'यो असाध्यै ठिक हैन, पारिश्रमिक वढाएर आफ्नो स्टारडम वढाउनु आत्मरतीमा रमाउनु बाहेक केहि हैन ।’ अहिले अनमोल केसीको ४५, प्रदीप खड्काको ४५, पल शाहको २५, विपीन कार्कीको २०, दयाहाङ राइको १५, सौगात मल्लले १० लाख पारिश्रमिक बुझ्छन् जस्ता  खबर दिनदिनै मिडियामा आउने गरेका छन् । आधिकारिक उनिहरुले कति बुझ्छन् भन्ने कुरा अहिलेसम्म कसैले बोल्न सकेका छैनन् ।  
*********************************
- वैशाख १, २०७६  चलचित्र पसिनाको फर्स्ट लुक पोस्टर सार्वजनिक गरिएको छ । नयाँ बर्ष २०७६ को अवसर पारेर चलचित्रको तिन वटा पोस्टर सार्बजनिक गरिएको हो ।  केहि दिन अघि यो चलचित्रको प्रोमोसनल टाइटल गीत सार्वजनिक गरिएको थियो । मजदुरहरुको कथा समेटिएको चलचित्र पसिनाको आज सार्वजनिक पोस्टरमा चलचित्रका मुख्य कलाकार गौरव पहारी, अनु शाह, सरोज खनाल लाइ मुख्य स्थान दिइएको छ । आर। बि खत्री ‘शरद’ ले निर्देशन गरेको चलचित्र ‘पसिना’मा गौरव पहारी, अनु शाह,सरोज खनाल, सरोज अर्याल, रवि गिरी, धुर्ब कोइराला, शारदा गिरी, सुरजनी केसी लगायतका कलाकारको मुख्य भूमिका रहेको छ । चलचित्रमा राम केसीको छायांकन, राजनराज सिवाकोटी, दिपक शर्मा र थिरज राइको संगीत,नबिन निरौलाको सम्पादन,शिब बिक र राजीब समरको नृत्य र देव महर्जनको द्वन्द रहेको छ । आर।बी। खत्री ‘शरद’ को कथा रहेको पसिनाको निर्माता शान्ता ढकाल हुन् । बैशाख २७ गते बाट प्रदर्शनमा आउने चलचित्रका कार्यकारी निर्माता संजय महतो हुन् । चलचित्रको ट्रेलर यसै साता सार्बजनिक गर्ने योजनामा निर्माण टिम रहेको छ ।  
*********************************
- वैशाख १, २०७६ पोखरामा वैशाख १ गते आइतबार राष्ट्रिय झन्डा दिवस मनाइँदैछ । उक्त अवसरमा पोखरा बृहत् सफाई अभियान एवं नागरिक समाज पोखरासँगको सहकार्यमा युवा पक्रकार संजाल गण्डकी तथा वागेश्वरी असल शासन क्लब (बास) को सयुत्त आयोजनामा र्‍यालीसहितको कार्यक्रम हुनेछ । उक्त दिन पोखराको मानवअधिकार चोक चिप्लेढुंगादेखि न्युरोड हुँदै सभागृहचोकसम्म राष्ट्रिय पोसाकसहितको राष्ट्रिय झन्डा र्‍याली निकालिने बताइएको छ ।  
*********************************
- बाउबाजे पुख्र्यौली कपडा व्यापारमा सक्रिय रहे पनि दाजु केशवरामको क्रान्तिकारी राजनीतिक लगावका कारण म युवावयमै साहित्यमा लहसिएँ । भर्खरै १९ लौरी टेक्दै थिएँ । बीए पढ्दै थिएँ । पाटन-काठमाडौँ आउजाउक्रम कहिले त दैनिक तीन-चारचोटिसम्म पनि हुन्थ्यो । काठमाडौँका सडकमा टहलिँदै गर्दा मेरो अन्तःस्करणमा साहित्यिक हुन्डरी चलेको हो ।  टुँडिखेल खरीको रुखले शाह/राणाकालीन शासनको महत्ता पनि दर्शाउँछ । त्यही खरीको रुखमुनि बसेर राणा शासक जंगबहादुरले राजा राजेन्द्रविक्रमलाई अक्षम घोषणा गरी देश निकाला गरेपछि सुरेन्द्रविक्रम शाहलाई राजगद्दीको हकदार बनाएका थिए । बेलायती रानी एलिजावेथ द्वितीयको नेपाल भ्रमण (०१७) क्रममा खरीको रुख गिँडियो ।  त्यही खरीको रुखमुनि बसेर मैले साहित्यको श्रीगणेश गरेँ, १९ मंसिर २०११ मा । पहिलो कविताको शीर्षक थियो, '....त पागल हुँदैन' । ६० कविताको ठेली तयार पारेँ । उबेलाको राजनीति, बीपी कोइराला, जवाहरलाल नेहरु, स्टालिनजस्ता राजनीतिज्ञ र समाजको अन्तरकुन्तर, मानवीय हृदयको चीत्कारजस्ता शब्द राखिएर लेखिएका कविता थिए, त्यसमा ।  सुरुमा साहित्य लेखनमा मस्तिष्कको डुलाइ सीमित भए पनि मेरो विचारथैलीचाहिँ असीमित थियो । त्यसपछि गद्य शैलीको  खण्डकाव्य (०१३),  खण्डकाव्य, बैनीपूजाको महत्ता दर्शाउने  (०१५), रुसी लेखक लियन्टियेवले लेखेको पुस्तकलाई  नाम दिएर नेपालीमा अनुवाद गरेँ । ०१७ पछि लेखन यात्राको रुट बदलियो । इतिहास र संस्कृतिमा घुसेँ । अध्ययन, कपडा व्यापार, व्यवसाय सम्हाल्ने जिम्मेवारी मैमाथि रहेको हुँदा कविता सिर्जना गर्दा रातभर सुत्दिनथेँ । त्यसैकारण मलाई निद्रा नलाग्ने समस्या भयो । उबेला (०१६/१७) काठमाडौँका नाम चलेका डाक्टर सिद्धिमणि दीक्षित, जितसिंह मल्ल र हल्डर (नेपाली सेनाका डाक्टर) सँग जँचाउन पुगेँ । तर डाक्टरी औषधीले मलाई निको भएन ।  म सुन्धारा घर भएका काइँला मामा वैद्य थिरगोविन्दकहाँ जडीबुटी औषधीका लागि गएँ । उनले निद्रा आउने अनौठो उपाय प्रयोग गरे ममाथि । चिउरा र छ्यापी हालेको तरकारी खान दिन्थे । यो क्रम करिब १२-१५ दिनसम्म चल्यो । त्यही चिउरा र छ्यापीले मलाई निद्रा लाग्न थाल्यो । कविता लेख्न छाडिदिएँ । इतिहास र संस्कृति लेखन थालनी गरेँ ।  कविताको ठेलीलाई     न्वारान दिएर नाम चलेका अग्रज साहित्यकारको मन्तव्यको खोजीमा लागेँ । यसै मेसोमा बीपी कोइराला, सिद्धिचरण श्रेष्ठ र केदारमान व्यथितसँग सम्पर्क हुन सक्यो । बीपीसँग दाजु केशवराममार्फत कवितासंग्रहको पाण्डुलिपि लिएर चावहिल निवासमा मन्तव्यका लागि पुगेँ, ०१४ कात्तिकमा । त्यो नै बीपीसँग मेरो पहिलो भेट थियो । बीपीलाई मेरो पाण्डुलिपि बुझाएँ । उनमा राजनीति र साहित्यप्रति बरोबरी चासो रहेको पाएँ ।  युवावयमै साहित्यमा लागेर देश र समाजका लागि राम्रो गरेको भन्दै बीपीले धाप दिए । मसँग राजनीतिबारे खासै केही बोलेनन् । अझ अगाडि बढ्न प्रेरणा मिलोस् भनी शुभकामना व्यक्त गरे । बीपी निवासमा चिया खाएर दाजुभाइ फर्कियौँ । केही दिनपछि दाजु बीपी निवास गएर पाण्डुलिपि फिर्ता ल्याए, २२ कात्तिक ०१४ मा । बीपीले मेरो साहित्यप्रति यस्तो मन्तव्य लेखे, 'श्री हरिराम जोशीको सुन्दर रचना पढेँ । कोमल भावनाले ओतप्रोत भएका कविताहरु रसिला छन् । राम्रो प्रेरणा त युवक कविमा वर्तमान भएको बुझिन्छ । अनुभव र चिन्तन, जो उमेरका साथ बढ्दै जान्छ, उपलब्ध भएपछि निश्चय नै श्री जोशीको कवितामा त्यो दृढता र भावनाको निश्चितता आउनेछ, जसले उहाँलाई सुहाउँदो स्थान नेपाली कविता पाठकको हृदयमा प्राप्त हुनेछ । मैले जस्तो उत्सुकतासाथ यी कविताहरु पढेँ, त्यस्तै उत्सुकतासाथ उहाँको कविताको विकास भएको हेरिरहनेछु ।'  पछि आफ्नै कवितामा चित्त बुझेन मलाई । त्यस्ता मूर्धन्य साहित्यकारका मन्तव्य पाएर पनि त्यो संग्रह प्रकाशन गरिनँ ।   प्रकाशित: चैत्र २९, २०७५ 
*********************************
- सुकिलामुकिला हिरो-हिरोइन, कमेडी, रोनाधोना, रोमान्स, एक्सन अनि हिमालका आकर्षक दृश्य कैद गरिएका गीत । नेपाली लभस्टोरी सिनेमामा यस्ता मसला छुट्दैनन् । छुट्छ त केवल, प्रेम । सोही कारण दर्शकको पनि मनजित्दैनन्, यस्ता फिल्मले । झरना थापा निर्देशित   सालाखाला यही कोटिमा पर्छ ।  बलिउड र कैयौँ नेपाली फिल्ममै देखिएको पुरानो कथालाई नयाँ रंगमा ढाल्ने प्रयास मात्र छ उनको । स्वघोषित 'मेगास्टार' अनमोल केसीको अभिनय र चरित्र पनि निराशाको निरन्तरता मात्र हो । डेब्यु हिरोइन सुहाना थापाचाहिँ 'सरप्राइज' लाग्छ । गायक प्रेम (अनमोल) को क्रेज लोभलाग्दो छ । लाखौँ फ्यानमध्ये एक हुन्, आर्या (सुहाना) ।उनी प्रेमलाई असाध्यै मन पराउँछिन् तर त्यत्रा स्टारसँग भेट्न कहाँ पाउनु ! बरु प्रेमीझैँ देखिने घनश्यामसँग भेट भइरहन्छ । घनश्यामलाईघृणा गर्छिन् । संयोगले उनको प्रेमसँग चिनजान हुन्छ, सान्निध्य बढ्छ । तर प्रेमलाई आफ्नो बनाउने उनको चाह पूरा होला ? यसकै वरपर घुम्छ, फिल्म । क्लाइमेक्ससमेत परम्परागत ढर्राभन्दा माथि उठ्न सकेको छैन ।  निर्देशक सर्जक हो । नयाँ सिर्जना दृश्यभाषामार्फत व्यक्त गर्नु निर्देशकको जिम्मेवारी । झरनालेचाहिँ नवीनता पस्कने प्रयासै गरेकी छैनन् । उनी हिरोइन हुँदाताकाकै कथालाई उल्टाइपल्टाई मात्र गरेकी छन् । यद्यपि अचेल बनिरहेका अन्य लभस्टोरी सिनेमाका निर्देशकले जस्तै लत्तो छाडेकीछैनन् । आइडिया रोचक नभएपनि खिच्ने मामलामा सजगता देखिन्छ । तर समस्या उही, चरित्रचित्रण, कथाको परिवेश, विकासक्रममा ताजापन छैन । आँत भरिन्न । मध्यान्तरअघिसम्म हँसाउन जबर्जस्ती तन्काइएको छ, क्लाइमेक्सतिर रुवाउन । मुख्य मात्र होइन, सहायक पात्रसमेत बासी मानसिकताकै उपज हुन् । मध्यान्तरसम्म कथामा कुनै प्रगति हुन्न । लाग्छ, आर्याको जीवनको उद्देश्य, प्रेमलाई पाउनुभन्दा अर्को छैन । प्रेमको हालत पनि उस्तै । आर्याका साथीहरुको काम कमेडी गर्ने मात्र हो,मूलकथामा योगदान छैन । उनीहरुका अश्लील मजाक र त्यस्ता दृश्यको लम्बाइले निर्देशकको नियतमाथि प्रश्न उठाएको छ ।आमफिल्मझैँ मध्यान्तरपछि फिल्म एकाएक रोनाधोनातिर मोडिन्छ । मुख्य पात्रका जीवनमा यावत् झमेला आइलाग्छन्। तर तिनलाई यति सतही र हतारिएर देखाइन्छ कि त्यो पीडा आत्मसात गर्न सकिन्न । हँसाउनकै खातिर लामा र अनावश्यक दृश्य खर्चिएकी निर्देशकले पात्रभित्रको उकुसमुकस पोख्नचाहिँ संवादकै भर परेकी छन् । यसले पनि पात्र र दर्शकको दूरी बढ्दै जान्छ । चार जनाले पटकथा लेखेको भए पनि सिर्जनशील र मनछुने दृश्यको खडेरी छ । पहिल्यै हेरिसकिएका घटनाको जोडजाडजस्तो मात्र लाग्छ । कलाकार नयाँ लिने, कथाचाहिँ पुरानैमा अल्झने प्रवृत्तिले प्रगति कसरी होला ? लोकेसन, पात्र पहिरन, साजसज्जाजस्ता पक्षमार्फत दृश्य 'रिच' बनाउन भने कुनै कसर बाँकी राखिएको छैन ।  काठमाडौँबाट सुरु कथा पोखरा हुँदै अमेरिकासम्म पुग्छ । दृश्यको भावअनुकूलको खिचाइ फिल्मको प्रशंसनीय पक्ष हो । तर पाश्र्वध्वनिचाहिँ सुरुदेखि अन्त्यसम्म 'लाउड' छ । कतै-कतै त पाश्र्वध्वनिकै कारण पर्दाप्रति विरक्ति पैदा हुन्छ । गीत श्रुतिमधुर छन् । भलै, कथावाचन प्रभावकारी बनाउन अपेक्षाकृत ढंगले सदुपयोग गरिएको छैन । गितार झुन्डाउँदैमा गायक र वरपर 'मुस्तन्डे' बडीगार्ड राख्दैमा सुपरस्टार हुँदैन भनेर निर्देशक र अनमोलले बुझ्नुपर्छ । सुरुआतको कन्सर्टबाटै अनमोलको उपस्थिति नीरस लाग्छ । आफ्नो पात्रप्रति स्नेह पैदा हुने अभिनय पस्किएका छैनन् । उनको काममा निखार आउनुको सट्टा थप बनावटी हुँदै जानु करिअरकै लागि घातक हो । उनले आत्मरति र प्रायोजित प्रशंसाको घेराबाट बाहिर निस्केर आत्ममूल्यांकन गर्ने बेला घर्किसकेको छ । जसरी मा साम्राज्ञीराज्यलक्ष्मी शाहको छायामा परेका थिए, यसपटक उसैगरी सुहानाको ।  अनमोलको तुलनामा सुहानाको 'स्क्रिन -टाइम' बढी छ । पात्रको आन्तरिक भोगाइलाई उनले धेरैहदसम्म आत्मसात गरेकी छन् । उतिविघ्न प्रभावकारी भूमिका नभए पनि सलोन बस्नेतले 'रिफ्रेस' गराइरहन्छन् । अर्पण थापा र रवीन्द्र झाको चरित्र 'क्लिसे' र अभिनय 'लाउड' लाग्छ । बासी कथा र शैलीमा मग्न भएकाले निर्देशक झरनालाई स्याबासी भन्न सकिन्न । कथा र प्रस्तुतिमा सिर्जनशीलता खोज्नेलाई   झेल्न सकस पर्छ । यस्ता फिल्म आउँछन्, जान्छन्, अरु योगदान हुँदैन । मसलेदार फिल्मका पारखीलाई भने प्रिय लाग्न सक्छ ।  प्रकाशित: चैत्र २९, २०७५ 
*********************************
- नेपाल बन्दको दिन । काठमाडौँ उपत्यकामा भीडभाड निकै कम थियो । प्रमुख बजार र मूल सडकका पसल सबैजसो बन्द नै थिए । सडकमा गाडी थिएनन् । मानिस त्यस दिन सडकपेटी होइन, निर्धक्कसँग सडकमै हिँडिरहेका थिए ।  साहित्यप्रेमी तथा साहित्यिक पत्रिकाका सम्पादक प्रभाकर शर्मा सडकमा लम्किरहेका थिए । उनी अलि हतारमै छन् भन्ने कुरा हिँडाइले बताइरहेको थियो । उनले एउटा झोला भिरेका थिए । झोलाभित्र उनकै सम्पादनको साहित्यिक पत्रिका का नयाँ अंक पनि थिए । सडकमा भेटिएका चिनजानका मानिसलाई पत्रिका देखाउन र बिक्री गर्न पनि उनी भ्याइरहेका थिए ।  पहिले-पहिले साहित्यिक पत्रिकाका सम्पादक वा तिनका सहयोगी झोलामा पत्रिका बोकेर चिनारु मानिसलाई बेच्दै हिँड्ने चलन पनि थियो । दुई सय प्रति 'पुस-सेल' गर्दा एक हजार प्रति छपाइको खर्च उठ्थ्यो । कतैबाट दानदक्षिणा र विज्ञापन नपाउनेका लागि पत्रिका सञ्चालनको त्यो पनि एउटा विधि थियो ।  विशेषगरी प्रगतिशील पत्रिका बिक्रीको बलियो माध्यम 'पुस-सेल' नै थियो । पञ्चायती शासनकालमा कतिपय प्रगतिशील पत्रिका पसलेहरुले बिक्रीका लागि राख्नै गाह्रो मान्थे । त्यसबेला 'पुस-सेल' को अवस्था निकै राम्रो पनि थियो । जस्ता पत्रिकाको समेत बिक्रीको एउटा माध्यम 'पुस-सेल' नै थियो । हामीले ३७/३८ वर्षअघि रमेश विकल प्रधानसम्पादक र देविका तिमिल्सिना सम्पादक रहेको  त्रैमासिकको 'थैंक्यू मिस्टर ग्ल्याड' अंक केही साथीको सक्रियतामा झन्डै पाँच सय प्रति पाँच दिनमा 'पुस-सेल' गरेका थियौँ । तर बहुदलीय व्यवस्थाको स्थापनापछि परिस्थिति फेरियो ।   "यो नयाँ अंक हेर्नुभयो ?" चिनजानको मान्छे भेट भए कि प्रभाकर शर्मा सोध्ने गर्थे ।  "ए, हेरेको छैन त !" उनको चिनजानका मानिसले जवाफ दिन्थे ।  उनी किनिदिए हुन्थ्यो भनेर पत्रिका अगाडि सार्थे । कोही यसो ओल्टाइपल्टाइ गरेर फिर्ता गर्थे । कोही वास्तै गर्दैनथे । कोही कुरै नसुनी अगाडि बढ्थे । जसले किन्थ्यो, उसले पनि करकापमै परेर किन्नु परेझैँ गथ्र्यो । साहित्यिक पत्रिका निकाल्न पनि गाह्रो, किनिदिने मान्छे भेट्न पनि गाह्रो !  उनीसँग मेरो भेट भृकुटीमण्डपमा भएको थियो । उनी केही मानिसलाई भेट्ने र झोलाभित्रका पत्रिका पनि बेच्ने योजनाका साथ घरबाट निस्किएका रहेछन् । उनले मसँग कुनै नेतालाई भेट्न जान लागेको कुरा गरे । उनको आशय म पनि साथमा गइदिए हुन्थ्यो भन्ने थियो । फुर्सद भएकाले म उनीसँगै जान तयार भएँ ।  ५-६ किलोमिटरको सडक यात्रामा उनले आफ्नो चिनजानका पाँच जनालाई भेटे । तीमध्येका तीन जनाले उनको पत्रिका किने भने दुई जनाले 'पैसा पछि दिउँला है' भनेर पत्रिका लिए । तत्काल पैसा तिरेर पत्रिका किन्ने तीन जना सामान्य आयका सर्वसाधारणजस्ता थिए भने पछि पैसा दिने सर्तमा उधारोमा पत्रिका लिने दुई जना निकै राम्रो आम्दानी भएका नेपालका जानेमानेका बुद्धिजीवी थिए । त्यो पनि आफूलाई राम्रै अर्थशास्त्री ठान्ने ! त्यतिबेला उनीहरु दुवै जना नेपाल राष्ट्र बैंकका कर्मचारी थिए । त्यो पनि माथिल्लै तहका ।  लगभग सवा घन्टाको हिँडाइपछि हामी स्वयम्भू नजिकको एउटा आवासीय टोलमा पुग्यौँ । त्यो टोलको एउटा घरमा हामी छिर्‍यौँ । भर्खरभर्खर बनेको आधुनिक घर । घरको साजसज्जा त्यत्तिकै आकर्षक थियो । त्यो एउटा वामपन्थी नेताको निवास थियो ।  बन्दको दिन भएर होला, नेताजी फुर्सदमै देखिन्थे । उनी आफ्नै बैठक कोठामा ढल्किएर भारतीय च्यानलबाट आइरहेको हिन्दी फिल्म हेरिरहेका थिए । फिल्मको नाम थियो, ' हिरो हीरालाल' । आर्टफिल्ममा चर्चित नसरुद्दीन शाहको निरर्थक र असफल कमर्सियल फिल्म थियो त्यो । एउटा स्तरहीन फिल्मको कोटिमा त्यसलाई राखे पनि हुन्छ । तर नेताजी त्यही फिल्म निकै चाख मानेर हेरिरहेका थिए ।  कुनै बेला उनी नेपालका निकै चर्चित कम्युनिस्ट नेता थिए । नेपालको वामपन्थी र प्रजातान्त्रिक आन्दोलनमा निकै महत्त्वपूर्ण योगदान पुर्‍याएका ती नेता बहुदलीय व्यवस्थाको स्थापनापछि पटक-पटक मन्त्री पनि भए । कम्युनिस्ट आन्दोलनमा उनको योगदानलाई सबैले सम्मान गरे पनि तिनले त्यो सम्मानलाई जोगाइराख्न भने सकेनन् । कुनै बेला राजतन्त्र समाप्त गर्न भनेर क्रान्तिमा लागेका र लामो जेल जीवन बिताएका ती नेता पछि आफैँ कम्युनिस्ट आन्दोलन छाडेर राजावादी बने । राजतन्त्र समाप्त भएपछि उनी माओवादी बन्न पुगेका थिए । त्यसपछि फेरि एमाले बनेका थिए । यहाँको प्रसंग भने त्यसभन्दा अलि अगाडिकै हो । त्यसबेला उनी कम्युनिस्ट नेताकै मान-सम्मानमा थिए ।  ती नेता आफैँ पनि साहित्यप्रेमी हुन् । उनी आफैँ पनि लेख्ने गर्छन् । केही राम्रै पनि लेख्छन् । उनका किताब पनि प्रकाशित छन् । उनी कम्युनिस्ट पार्टीको पहिलो सरकारमा पहिलो पटक मन्त्री भएका थिए । त्यस सरकारमा उनको कार्यशैलीलाई लिएर नकारात्मक र सकारात्मक दुवैखाले टिप्पणी भएका थिए ।   साहित्यप्रेमी मित्रले नेताजीको ध्यान आफूतर्फ आकृष्ट गर्नर् प्रयास गर्दै झोलाबाट पत्रिका निकाले । नेताजीलाई पत्रिका टक्र्याउँदै तिनले भने, "यो पत्रिका किनिदिनु होला र पढिदिनु होला । सकिन्छ भने यो पत्रिकाको निरन्तरताका लागि आफूसक्दो सहयोग पनि गरिदिनु होला । आर्थिक सहयोग होइन, विज्ञापनबाट । कुनै बद्नाम होइन, असल व्यवसायीलाई भनिदिएर स्थायी खालको एउटा विज्ञापन मिलाइदिए पत्रिकालाई निरन्तरता दिन सकिन्थ्यो ।"  नेताजीको कुराबाट पत्रिकाका सम्पादक प्रभाकर शर्मा अलिकति खिन्न त भए नै । तैपनि उनले फुर्सद निकालेर पनि साहित्यिक पुस्तक र पत्रिका नेताहरुले पढ्नुपर्ने कुरा राखे । उनको कुरालाई नेताजीले सुनेजस्तो मात्र गरे । त्यसबारे उनी थप बोलेनन् । साहित्यप्रेमी मित्र २० मिनेटको बसाइपछि नेताजीसँग पत्रिका प्रकाशनमा सहयोगको अपेक्षा राख्दै सोफाबाट उठे । उनले नेताजीलाई पनि आफ्नो 'पुस-सेल' अन्तर्गत नै पत्रिका बिक्री गरेका थिए । तर नेताजीबाट उनले पत्रिकाको मूल्य पनि पाएनन्, सहयोगको आश्वासन पनि पाएनन् । नेताजी फेरि ढल्किएर फिल्म हेर्न थाले । हामी नेताजीको बैठक कोठाबाट निस्कियौँ ।  ती नेताजी साहित्यिक पत्रिका पढ्न नभ्याउने कुरा गरिरहेका थिए तर उनी एउटा बेकम्मा हिन्दी फिल्म हेर्न भने भ्याइरहेका थिए । त्यो विसंगत उदाहरणलाई मैले एक खालको विचलनकै रुपमा अनुभूत गरेँ । ती सम्पादक मित्रले भने त्यसलाई खासै चासोको रुपमा लिएजस्तो लागेन ।      त्यसको झन्डै दुई वर्षपछि तिनै नेताजी गठबन्धन सरकारमा फेरि मन्त्री बन्न पुगे । मन्त्री भएपछि उनले नजानेको र नभ्याएको केही थिएन । उनी धेरैजसो कार्यक्रममा प्रमुख अतिथि बन्थे । सबैजसो विषयमा आफू जानकार रहेझैँ भाषण दिइरहेका हुन्थे । उनी साहित्यिक कार्यक्रममा पनि प्रमुख अतिथि बनेर उपस्थित भएका हुन्थे ।  संयोग बनेको हो या बनाइएको हो,   साहित्यिक पत्रिकाका सम्पादक प्रभाकर शर्माले आफ्नो कवितासंग्रह प्रकाशित गरे । त्यस संग्रहको विमोचन साहित्य पढ्न नभ्याउने तिनै नेताजीले मन्त्रीको हैसियतमा प्रमुख अतिथि बनेर गरेका थिए । साहित्य पढ्न नभ्याए पनि साहित्यिक कृतिको विमोचन गर्न भ्याएका थिए किनकि उनी त्यसबेला नेता मात्र होइन, मन्त्रीसमेत थिए । साहित्यिक कृतिको विमोचनका बेला उनी भनिरहेका थिए, "साहित्य र राजनीतिबीच घनिष्ठ सम्बन्ध छ । यस कुरालाई लेखकहरुले राम्रोसँग ख्याल गर्नुपर्छ । यस विषयमा राम्रोसँग ख्याल पुर्‍याइएन भने असल साहित्यको सिर्जना हुन सक्दैन । राजनीतिसँग असम्बद्ध साहित्य निरर्थक र निष्प्राण हुन्छ । यो तपाईं-हामी सबैले बुझेकै कुरा हो । सबैले बुझेको कुरामा थप के कुरा गर्नु ......।" तिनको भनाइ त राम्रै थियो तर साहित्यको अध्ययन गर्न नभ्याउने नेताले साहित्य र राजनीतिको अन्तरसम्बन्धलाई चाहिँ कसरी ठम्याए  ? बिनाअध्ययन जहाँ जुन खालको मञ्च पायो, त्यही विषयमा भाषण ठोक्ने कुराले राजनीति, राजनीतिक पार्टी, नेताको प्रतिष्ठा र महत्त्वलाई उठाउँछ कि खसाल्छ ? यो कुरालाई पनि नेताजीले राम्रैसँग बुझेका थिए । तैपनि अहिलेको नेपाली राजनीतिका अधिकांश नेताको लगभग आम प्रचलनबाट टाढा रहने खालका नेतामा उनी पनि पर्दैनथे । उनी पनि त्यही भीडमध्येकै एक थिए । त्यसैले उनले पनि त्यही नै गरिरहेका थिए, जुन अरुले पनि गर्दै आएका थिए ।  राजनीतिमा नेता हुन सजिलो होला तर सफल नेता हुन धेरै गाह्रो छ । सफल नेताको एउटा गुण अध्ययनशीलता पनि हो । बिनाअध्ययन र बिनाज्ञानको राजनीतिक सक्रियतामा मात्र नेताको क्षमता र गुणको मापन हुँदैन । नेता भनेको सिंगो राष्ट्रको नेतृत्व गर्ने बौद्धिक व्यक्तित्व पनि हो । त्यसैले सबैभन्दा बढी अध्ययन गर्नुपर्ने नेता नै अध्ययनबाट पन्छिए भने त्यस्ता नेताबाट समाज र राष्ट्रको सही नेतृत्व हुन्छ भनेर कसरी विश्वास गर्ने ? एउटा फन्टुस हिन्दी फिल्म हेर्न भ्याउने तर साहित्यिक पत्रिका पढ्न नभ्याउने नेताले व्यस्तताको बहानामा राजनीतिक विषयमा पनि अध्ययन गर्छन् नै भनेर कसरी विश्वास गर्ने ?  साहित्य नपढे पनि साहित्यिक मञ्चमा उभिन पुगेका हरेक वामपन्थी नेताले निर्धक्कसँग भन्ने गरेका छन्, "साहित्य र राजनीतिको सम्बन्ध नङ र मासुको जस्तै छ । राजनीतिबाट टाढा रहेर साहित्यको सिर्जना हुनै सक्दैन ।"  उनीहरु राजनीतिसँग साहित्यको अन्योन्याश्रति सम्बन्धको कुरा त गर्छन् तर साहित्यसँग नेताहरुको सम्बन्धबारे चाहिँ किन गम्भीर बन्दैनन् ? राजनीतिसँग साहित्यको घनिष्ठ सम्बन्ध हुन्छ भने त्यही राजनीति गर्ने नेताहरुले चाहिँ साहित्यसँग घनिष्ठ सम्बन्ध राख्ने काम गर्नुपर्छ कि पर्दैन ? राजनीतिसँग साहित्यको घनिष्ठ सम्बन्ध हुनुपर्छ भनेर उपदेश दिने राजनीतिक नेताले चाहिँ साहित्य नपढे पनि हुन्छ ? अथवा निरर्थक कुरामा आफ्नो व्यस्तता देखाएर साहित्य पढ्न नभ्याउने बहाना गर्दा पनि हुन्छ ?  प्रकाशित: चैत्र २९, २०७५ 
*********************************
- चैत्र २९, २०७५हाँस्यकलाकार तथा सामाजिक अभियान्ता कुमार कट्टेलले धुर्मुस सुन्तली फाउन्डेशनले भरतपुर महानगरपालिका चितवनमा निर्माण गर्न लागेको गौतम बुद्ध अन्तराष्ट्रिय क्रिकेट स्टेडियम तोकिएमै समयमा निर्माण सम्पन्न हुने दावी गरेका छन् । निर्माणसम्बन्धी सहमति पत्रमा भरतपुर महानगरपालिका र फाउन्डेशनबीच हस्ताक्षर भएपछि अहिले उक्त स्थानमा स्टेडियम निर्माणका लागी काम सुरु भैसकेको छ । हालै कान्तिपुरका रामजी ज्ञवालीसँग भएको छोटो कुराकानीमा कट्टेलले ५० लाख युवाले दिनको एक रुपैयाँ दिएको खण्डमा पनि स्टेडियम सहजै सम्पन्न हुने बताए । कुराकानीमा उनले स्टेडियम निर्माणका लागी अहिलेसम्म कति रकम जुट्यो, कति रकम आवश्यक पर्नेहो, कसरी काम भैरहेको  लगायतका बिषयमा पनि धारणा राखेका छन् । उनले देश तथा विदेशबाट धमाधम सहयोगका हात वढिरहेकोमा खुसी ब्यक्त गरे । उनले भने, ‘हामी सबै तातेर लागेका छौं, विदेशका कार्यक्रममा पनि पुगेका छौं, दाइ–भाउजुहरु पनि गइरहनुभएको छ । सम्पुर्ण नेपालीले यो हाम्रो पनि हो भनेर लाग्नुभयो भने पक्कैपनि सहज हुनेथियो ।’ भोली मात्रै किर्तीपुर स्थित टियु मैदानमा भोली हुन गैरहेको मातृभुमी कपको सम्पुर्ण तयारी सकिएको उनले बताए । भोली राष्ट्रिय खेलाडीका दुई टिम र कलाकारहरुबिचको दुई टिमको क्रिकेट प्रतियोगीता हुँदैछ । क्रिकेटका लागी राष्ट्रिय टिमका कप्तान पारश खड्का र उपकप्तान ज्ञानेन्द्र मल्लको टिम लड्नेछ भने मदनकृष्ण श्रेष्ठ र हरिवंश आचार्यको टिम एकआपसमा भिड्नेछ ।      
*********************************
- राजनीतिक इतिहास, अर्थशास्त्र, जीवनी र साहित्य मेरा रुचिका क्षेत्र पर्छन् । पठन र लेखनलाई म बौद्धिक कसरतको पाटो मान्छु । त्यसै क्रममा जगदीश घिमिरेको उपन्यास   पढिसकेपछि लेखकको देशप्रेमको उच्चतालाई पनि जान्न पाएँ ।  लेख्नका लागि मात्र लेखिएको किताब होइन,  । यसमा नेपाल राष्ट्र निर्माण प्रक्रिया, देशको पहिचान र पुर्खाको दुःख-संघर्षको सजीव चित्र पाएँ । एक देशभक्तले आफ्नो राष्ट्रको इतिहासलाई कसरी हेर्छ र हाम्रो अस्तित्वलाई कसरी परिभाषित गर्छ भन्ने पक्ष आत्मसात गरी लेखिएको छ । इतिहासलाई साहित्य कलामा ढाल्ने चुनौतीपूर्ण सामथ्र्यसाथ बहन गरिएको छ । उपनिवेशको पञ्जाबाट बच्न नेपालले गरेको संघर्ष अनि सिन्धुलीगढी रक्षार्थ पुर्खाले देखाएको वीरतालाई उपन्यासमा जीवन्त चित्रण गरिएको छ । त्यो बेलाको सामाजिक यथार्थको आलोकमा उतारिएको उपन्यासले हाम्रो इतिहास बुझ्न सघाउँछ ।  माक्र्सवाद र पुँजीवाद अध्ययनमा रुचि हुनेले फ्रान्सेली लेखक थोमस पिकेटीको   पढ्नु लाभदायी हुन्छ । प्रशस्त तथ्यांकको आधारमा पुँजीवादको विकासक्रमलाई आकर्षक ढंगले लिपिबद्ध गरिएको यस किताबमा फ्रान्स, अमेरिका र बेलायतले गरेको अभ्यासको विश्लेषण छ । पुँजीवादका सशक्त पक्ष र कमजोरीलाई पिकेटीले अर्थशास्त्रीका हैसियतले कति निर्भयसाथ विश्लेषण गरेका छन् भने पाठकले थोरै मिहिनेतमै बुझ्न सक्छन् । पुँजीवादी व्यवस्थाले कहिले-कहिले संकट बेहोर्यो र कसरी पार पायो भन्ने इतिहासलाई मात्रै पिकेटीले अघि सारेका छैनन्, २१ औँ शताब्दीको सम्भावनालाई समेत इतिहासचेतयुक्त आकलन गरेका छन् । पुँजीवादलाई यदि कतैबाट खतरा छ भने पुँजीपतिबाटै छ, माक्र्सवादीबाट होइन । विश्वव्यापी मात्रामै साह्रै थोरै व्यक्तिको पोल्टामा ठूलो धनराशि थुप्रिरहेको छ, जुन भयावह छ । खासगरी मार्गरेट थ्याचर र रोनाल्ड रेगनको उदयसँगै जुन किसिमको आर्थिक संरचनालाई प्रोत्साहन गरियो, त्यसको असर अहिले देखिन थालेको छ । धनी र गरिबबीचको असमानता झन्-झन् बढ्नु यसैको परिणाम हो ।  सानो देशभित्र पनि थोरै व्यक्तिको कब्जामा धेरै सम्पत्तिको स्वामित्व रहने 'कर्पोरेटक्रेसी' हाबी छ । यसलाई नियन्त्रण गरेर सन्तुलनमा राख्न 'डायमन्ड सेप' मोडलमा जानु राम्रो हुन्छ, जसमा उच्च वर्गको आकार सानो, मध्यम वर्ग ठूलो र निम्न वर्ग सानो हुने संरचना हुन्छ । यसखाले आर्थिक संरचनाले सामाजिक र राजनीतिक स्थिरता ल्याउँछ । तर विश्वका प्रजातान्त्रिक मुलुकले उपेक्षा गर्छन् या सफल भएका छैनन् । प्रजातान्त्रिक भनिएका देशमा राजनीतिक दलहरु सत्तामा उक्लिन चुनावमा जाने, चुनावमा पैसा चाहिने र त्यसका लागि पुँजीपतिसँगै साँठगाँठ गर्ने बेथिति देखा परेको छ । जनताका लागि, जनताद्वारा, जनताको शासनका रुपमा चिनिएको लोकतन्त्र अहिले मुट्ठीभरका लागि, मुट्ठीभरद्वारा मुट्ठीभरको भएको छ । यसलाई नसच्याउने हो भने २१ औँ शताब्दीको पुँजीवाद संकटमा पर्नेछ । अर्थतन्त्रलाई प्रजातान्त्रिक संरचनाले अहिलेसम्म सही विधि र प्रक्रियामा ल्याउन नसकेको निचोड पिकेटीको छ । सच्याउने केही सम्भावित उपाय पेस गर्दा उनले ऐतिहासिक तथ्यांकसहित बृहत् चिन्तन गरेका छन् । नवउदारवादीले पढ्नुपर्ने महत्त्वपूर्ण किताब हो-  । हा जोन च्याङको यो किताबमा विकसित राष्ट्रहरुले अपनाउने रणनीतिक भर्याङबारे अध्ययन गरिएको छ । ती यस्ता भर्‍याङ हुन्, जो आफू माथि उक्लेपछि लात हानेर फालिन्छन् । खासगरी 'फ्रि इन्टरप्राइज', उदारवादी आर्थिक व्यवस्थाजस्ता अवधारणाले आर्थिक विकास गर्छ भन्ने मान्यता कमजोर अर्थशास्त्रमा उभिएको छ । यो सिद्धान्तभन्दा पनि विचारधारामा अडेको दाबी छ च्याङको । उनी आजको व्यवस्थाको गाँठी कुरा बुझ्नका लागि इतिहास नै पल्टाउनुपर्नेमा जोड दिन्छन् । आफू कमजोर हुँदा संरक्षणको वकालत गर्ने राष्ट्रहरु पनि प्रतिस्पर्धामा अरुलाई जित्न सक्ने भएपछि संरक्षणवादको विरोध गर्न थाल्छन् र तल पर्ने स्थिति आएमा फेरि संरक्षण चाहिनेमा जोड दिन्छन् । बेलायतको आर्थिक इतिहास हेर्दा यस्तै देखिन्छ ।  विकसित मुलुकका इतिहास हेर्दा देखिन्छ- संरक्षणमा आधारित अर्थतन्त्रले आफ्नो देशका उद्योगलाई अन्यसँग प्रतिस्पर्धा गर्न सक्षम नहुँदासम्म संरक्षण गर्छ । यो अर्थनीतिलाई थाहा छ- भर्खरै टुसाएको बीउलाई हुरीबतासमा लगेर छोड्नु हुँदैन, पहिले बलियो बनाउनुपर्छ । त्यसका लागि भन्सार छूटजस्ता पक्षमा जोड दिइन्छ ।  आज संरक्षणवादको विरोधीका रुपमा परिचित अमेरिकाको औद्योगिक विकासको मूल आधार संरक्षण नै थियो । अमेरिकी गृहयुद्धमा संरक्षणवाद एउटा मुद्दा थियो । सामानको मात्रामा लगाउने कोटा प्रणाली पनि संरक्षणवाद नै हो । प्रविधिको सहायतामा सस्तोमा सामान उत्पादन थालेपछि चीन अरुसँग प्रतिस्पर्धा गर्न सक्षम भयो । त्यसैले ऊ संरक्षणवादको विपक्षमा छ । देशको अवस्था हेरेर संरक्षणका विभिन्न नीति लागू गर्नुपर्छ भन्ने च्याङको अवधारणा छ ।  विश्व बैंकहरुको प्रभावमा परी नेपालमा उदारवादी अर्थतन्त्र थोकमा लागू गर्नु मूर्खता मात्रै होइन, बौद्धिक दासता पनि हो भन्ने पाठ बाट सिक्न सकिन्छ । बाहिरका मोडलबाट सिक्नुपर्छ तर निर्देशनलाई ब्रह्मवाक्य मान्नु हुँदैन । आफ्नै मोडलको अर्थनीति विकास गर्न सक्नुपर्छ ।   प्रकाशित: चैत्र २९, २०७५ 
*********************************
- चैत्र २९, २०७५ स्वस्थ जीवनका लागि निद्रा निकै महत्वपूर्ण मानिन्छ । त्यसमा पनि हरेक मानिसको आ–आफ्नै सुत्ने तरिका हुन्छ । यो नितान्त निजी कुरा हो । फुर्सद कटाउन कतिपयले साथीहरूसँग हरेक कुराकानी गर्छन् । यसैक्रममा एकदिन अभिनेत्री बेनिशा हमालले आफ्नो सुताइको तौरतरिकाका सम्बन्धमा साथीहरूलाई जानकारी दिइन् । बेनिशाको बायाँ फर्केर सुत्ने बानी छ । बेनिशाका अनुसार बायाँ फर्केर सुत्दा मीठो निन्द्रा लाग्ने भएकाले उनी सानैदेखि बायाँ फर्केर सुत्छिन् ।   
*********************************
  २४ प्रतिस्पर्धीलाई पछि पार्दै ब्युटिसियन ट्यालेन्ट नेपाल २०१९, सिजन–२ को उपाधि भक्तपुरकी सरु जोशीले जितेकी छिन् । उनले मोस्ट स्मार्टको उपाधि सहित प्रथम भए बापत ५५ हजार रुपैयाँ बराबरको बैंकक टुर, एक महिनाको उद्घोषण कोर्ष लगायत विभिन्न उपहार प्राप्त गरिन् । रोज सिप बिकास तालिम केन्द्र, रोज ब्युटी पार्लर एन्ड ट्रेनिङ सेन्टर र बिलक्षण क्रियसनद्धारा आयोजित यस प्रतियोगितामा फस्ट रनरअप कविता लामा, सेकेन्ड रनरअप र बेस्ट स्माईल मुना श्रेष्ठ भए । उनीहरुले पनि ४ रात ५ दिन बैंकक बसाईको सुविध सहित विभिन्न उपहार प्राप्त गरे ।  कार्यक्रमका प्रमुख अतिथि शसस्त्री प्रहरी बल फ्रहरी महानिरिक्षक सैलेन्द्र खनालले यस्तो कार्यक्रमलाई महिला ससत्तिकरण बढ्नुका साथै ब्युटिसियन महिलाहरुलाई अघि बढ्न प्रेरण मिल्ने बताए ।रोज सिप विकास तालिम केन्द्रकी अध्यक्ष सोनी कारञ्जितले ब्युटिसियन महिलाहरुको व्यक्तित्व विकाश, प्रतिभा प्रस्तुतिका लागि गत वर्षबाट प्रतियोगिता आयोजना गरिादै आएको बताईन् । प्रतियोगितामा अन्य प्रतियोगीले पनि विभिन्न उपाधि जिते । जसमा इमिका श्रेष्ठले पब्लिक च्वाई, मोस्ट पाचुअल, सरस्वती न्यौपानलेले बेस्ट स्टाईलिस्ट, हेमा अबस्थीले मोस्ट बोब्ली, समिता महर्जनले बेस्ट पर्सनालिटी, कल्पना खड्काले बेस्ट फिगर, हिमाला पुनले मोस्ट लोयल, विभिन्न भट्ट ढकालले ब्युटिफुल र सोसियल मिडिया अवार्ड तिजे ।  यस्तै निकिता कुसुवारले बेस्ट हेयर, सविना महर्जनले बेस्ट स्किन, जमुना पनेरुले मस्ट सिभिलिटी, सुरती बरालले मोस्ट चार्मिङ, सारदा राहू मगरले बेस्ट आईज, बिरजा खड्काले बेस्ट नेल आर्ट, रुपा बस्नेतले मल्टिमिडियासागै मेकअप र हेयर स्टाईल, बिजेता प्रजापति श्रेष्ठले बेस्ट क्याटवाक, सिमा श्रेष्ठले बेस्ट ड्रेस र फोटोजेनिक अवार्ड पाए । यस्तै मनिता बस्नेतले इन्नोसेन्ट, श्रीदेबी महर्जनले मोस्ट ट्यालेन्ट, शर्मिला गुरुङले डिसिप्लिन, सावित्री तामाङले फ्रेन्डली, मिना कुमारीले एक्ट्रा अर्डिनरी, रशा अधिकारीले मोस्ट इन्टेलिजेन्ट, प्राप्त गरे ।  यो प्रतियोगिताको निर्णायकमा सिटिइभिटी कोअर्डिनेर डा. राजश्री श्रेष्ठ, अभिनेता रमेश उप्रेती, हास्य अभिनेत्री पल्पसा डंगोल, सिटिईभिटी सिप परिक्षण अधिकृत सूर्य अधिकारी, सामाजिक अभियान्ता सहिम शाह कलाकार सितास्मा हमाल मल्ल, ब्युटिसियनहरु सारदा क्षत्री र रुस्का बैध श्रेष्ठरहेका थिए ।   
*********************************
- चैत्र २९, २०७५ पिठयुँमा झोला बोकेर भोजपुर जाने बाटो सोध्दै मञ्चमा उत्रिएका फुलन्देकी आमा (उमेश राई) लाई देख्नेबित्तिकै ताली र हुटिङको वर्षा भयो । पछिल्लो समय सानो पर्दामा जमिरहेका हास्यकलाकार फुलन्देकी आमालाई हाम्रो सुर सरगम समूहले धरानको सभागृहमा उतारेको थियो । सुर सरगम सांगीतिक कार्यक्रमको साथमा दोस्रो संस्करणको स्मल आइडलको पुरस्कार वितरण समारोहका प्रमुख आकर्षण नै फुलन्देकी आमा थिइन् । उनले झण्डै आधा घण्टा दर्शकलाई राम्रैसँग हँसाए । कार्यक्रममा दोस्रो संस्करणकी विजेता दार्जीलिङकी तार्मी लेप्चा, दोस्रो भएका काठमाडौंका विनोदराज तिवारी तथा तेस्रो भएका सिक्किमका सागर तामाङलाई पुरस्कृत गरिएको थियो । दोस्रो संस्करणको आइडलमा सहभागी २ सय १६ जना कलाकारमध्येबाट निर्णायक संगीतकार ओमप्रकाश राई, बिबि अनुरागी तथा कुशल थलङले विजेता छनौट गरेका थिए ।   
*********************************
समाचार निर्माता २०७५  नेपाली महिला राष्ट्रिय क्रिकेट टोलीकी अलराउन्डर हुन्, सीता रानामगर । पछिल्लो समय थाइल्यान्डमा भएको टी-ट्वान्टी प्रतियोगितामा ६ खेलमा ११ चौकाको मद्दतले १ सय ३८ रन जोडेर उनी चर्चामा आइन् । सोही प्रदर्शनका आधारमा रानामगरलाई नेपाल क्रिकेट खेलाडी संघ (सिप्यान) ले वर्षको उत्कृष्ट क्रिकेट अवार्ड प्रदान गर्‍यो । नेपाली महिला क्रिकेटको पहिलो पुस्ताकी खेलाडी मानिन्छिन् सीता । सन् २००७ मा नेपालले पहिलो अन्तर्राष्ट्रिय खेल खेल्दा उनको गृहजिल्ला बाँकेका मात्र सात खेलाडी थिए । तीमध्ये नेरी थापामगर, सरिता मगर र उनी अहिले पनि राष्ट्रिय टिममै छन् ।   । चैत पहिलो साता विराटनगरमा सम्पन्न पाँचौँ साफ च्याम्पियनसिपमा सर्वाधिक चार गोल गर्दै उनी चर्चाको शिखरमा उक्लिइन् । उपाधि त जिताउन सकिनन्, तर नेपाली महिला फुटबलको स्तरोन्नति भएको प्रशस्तै छनक उनले दिइन् । भण्डारीले त्यहाँ साफको एउटै संस्करणका सबै खेलमा गोल गर्ने पहिलो नेपाली खेलाडीको परिचय पनि बनाइन् । पाँच वर्षअघि तेस्रो साफ महिला च्याम्पियनसिपमा भुटानविरुद्धको 'डेब्यु' खेलमै गोल गरेकी भण्डारीले अन्तर्राष्ट्रिय खेलमा २६ गोल गरिसकेकी छिन् । प्रकाशित: चैत्र २८, २०७५ 
*********************************
समाचार निर्माता २०७५  अन्तर्राष्ट्रिय खेलमा कुनै नेपालीले छलाङ मारेका छन् भने त्यो निर्विवाद नाम हो,  । राष्ट्रिय टोलीमा छिरेको तीन वर्षमै खेलकौशलबाट विश्वका विख्यात क्लब उनलाई भित्र्याउन तँछाडमछाड गरिरहेका छन् । सन् २०१८ को  उनलाई विश्वभरका लागि क्रिकेटको मैदान खुल्न थाल्यो । यति धेरै विश्व क्रिकेट लिग खेल्ने पहिलो नेपाली खेलाडी हुन्, सन्दीप ।   । उनी सम्मिलित मेलबर्न स्टार्स फाइनलमा पराजित भयो । तर पौडेलले ११ खेलमा २ विकेट लिए । बंगलादेश प्रिमियर लिग, पाकिस्तान सुपर लिग खेले । अहिले फेरि आईपीएलमा आफ्नो कौशल पस्किरहेका छन् । गत सिजन वेस्टइन्डिजको क्याराबियन पि्रमियम लिगमा उत्कृष्ट प्रदर्शन गरेकामा यसपालि सन्दीपले ब्रेकथ्रु स्टार अवार्ड पाए । विश्वका क्रिकेटरप्रेमी पुस्ताले सन्दीपलाई आफ्नो डि्रम क्रिकेटरका रुपमा पुकार्ने हैसियत बनेको छ ।  विख्यात क्रिकेटरद्वय सचिन तेन्दुलकर र साहिद अफ्रिदीको नाममा रहेको कीर्तिमान तोडेर एकाएक चर्चामा आए, रोहित पौडेल । १६ वर्ष १ सय ४६ दिनमै अन्तर्राष्ट्रिय एकदिवसीय क्रिकेटमा अर्धशतक बनाएर विश्वकै कान्छो अर्धशतकधारी खेलाडीको कीर्तिमान रोहितको नाममा कुँदियो । माघमा युएईविरुद्धको खेलमा पौडेलले ५५ बलमा ५८ रन सिर्जेका थिए । पौडेललाई क्रिकेट खेलाडी संघले २०१८/१९ का लागि उदीयमान खेलाडीको उपाधि दियो । अनि, देशले अन्डर-१९ टिमको कप्तानी । प्रकाशित: चैत्र २८, २०७५ 
*********************************
- गृह मन्त्रालयले जन्मका आधारमा नागरिकताप्राप्त सन्तानलाई वंशजको नागरिकता दिन गरेको परिपत्रको कार्यान्वयनलाई सर्वोच्च अदालतका न्यायाधीश पुरुषोत्तम भण्डारीको एकल इजलासले अन्तरिम आदेशमार्फत २५ चैत, ०७५ मा तत्काल रोक लगाएको छ । हुन त सर्वोच्चको यो अन्तिम फैसला होइन, अन्तिम फैसलाअघिसम्मको अन्तरिम आदेश मात्र हो । तैपनि यसले देशका हजारौँ सरोकारवाला नागरिकलाई प्रभावित गरेको छ । तिनका शिक्षा, पेसा, व्यवसाय, विदेश यात्रा, स्वास्थ्योपचार, पर्यटन आदिमा प्रतिकूल असर पार्नेछ । अदालतको आदेश पालना गर्नैपर्ने नागरिकको कर्तव्य हो । तैपनि यस्ता आदेश चित्तबुझ्दा छन्/छैनन् भन्ने विषयमा छलफल आवश्यक हुन्छ । ३ वैशाखमा अदालतले यस विषयमा छलफलका लागि पुनः पेशी गर्ने हुँदा सो आदेशमाथि जुनसुकै माध्यमबाट हुने विमर्शले अदालतलाई सहयोग नै गर्नेछ ।  प्रथमतः माननीय न्यायाधीशको आदेश स्वयं सर्वोच्च अदालतको २ माघ, ०७३ को डिभिजन बेन्चबाट भएको फैसलाविपरीत छ, जुन बेन्चमा न्यायाधीश भण्डारी पनि सामेल थिए । दोस्रो, आदेश कुन कानुनको आधारमा दिइएको हो, स्पष्ट गरिएको छैन, जो उल्लेख गरिनुपथ्र्यो । अदालतले स्वेच्छाचारी किसिमले संविधान र विद्यमान कानुनको आधार नदेखाई आदेश जारी गर्‍यो भने स्वयं अदालतको मर्यादा क्षीण हुँदै जानेछ । तेस्रो, यो आदेश संविधान वा कानुनसम्मत हो/होइन भन्ने सवालमा अत्यन्तै गम्भीर छलफल आवश्यक छ । न्यायपालिकाको अन्तिम सोपान र संविधानको आधिकारिक व्याख्याता सर्वोच्च अदालत नै भएकाले उसका सबै आदेश संविधानसम्मत हुनु आवश्यक छ । नत्र अनर्थ हुनेछ । चौथो, अन्तरिम आदेश तत्कालका लागि कुरो टाल्न भनेर गरिँदैन । संविधान वा अन्य कानुनको गम्भीर उल्लंघन अथवा कसैको कानुनसम्मत अधिकारको हनन हुने सम्भावना देखिए सो चुनौतीको सामना गर्न मात्र गरिन्छ । न्यायाधीश भण्डारी स्वयंले गरेका फैसलाविपरीत अन्तरिम आदेश दिनुका कारण बुझ्न सम्बन्धित रिटबारे अन्तिम फैसला पर्खिनुपर्नेछ किनभने कुन कानुनका आधारमा आदेश गरिएको खुलाइएको छैन । यो न्याय सम्पादनको मूल सिद्धान्त उल्लंघन हो । आदेश कानुन र संविधानसम्मत छ/छैन भन्ने विचार गर्दा सम्झ्निे तथ्य के हो भने संविधान देशको मूल कानुन हो र त्यससँग बाझिने अन्य कुनै कानुनको तत्कालै अस्तित्व समाप्त हुन्छ । त्यस्तो कानुन मान्य हुन सक्दैन । त्यसैले गृह मन्त्रालयको परिपत्रमा सर्वोच्चकै डिभिजन बेन्चको फैसलाअनुसार संविधानबमोजिम वंशजको नागरिकता प्रदान गर्ने निर्देशन दिन जारी गरिएको थियो । सबैभन्दा पहिले आदेशको सम्बन्धित विषय वंशजको नागरिकताबारे नेपालको संविधानमा रहेको व्यवस्था सम्बन्धमा  छलफल गर्नु आवश्यक हुनेछ ।  नेपालको संविधानको भाग २ को धारा ११ देखि १५ सम्म नागरिकतासम्बन्धी संवैधानिक व्यवस्था छ । धारा १० मा कुनै पनि नेपाली नागरिकलाई नागरिकताबाट वञ्चित नगरिने संवैधानिक ग्यारेन्टी छ । त्यस्तै, धारा ११ मा संविधान प्राप्त हुँदाका बखत नेपालको नागरिकता प्राप्त गरिसकेका, भाग २ बमोजिम प्राप्त गर्न योग्य वा नेपालभित्र गाभिएर आएको क्षेत्रभित्र बसोबास गर्ने व्यक्ति नेपालको नागरिक ठहर्नेछन् भन्दै सोअन्तर्गत 'वंशज', 'अंगीकृत' वा 'सम्मानार्थ' कसले, कस्तो किसिमको नागरिकता पाउने भन्ने व्यवस्था छ । यस भागमा गरिएको व्यवस्थाअनुसार वंशजको नागरिकताको निम्ति योग्यता यी हुन् : एक, संविधान प्रारम्भ हुँदा वंशजको नागरिकता प्राप्त गरिसकेको व्यक्ति । दुई, कुनै व्यक्तिको जन्म हुँदाका बखत आमा वा बुबा नेपालको नागरिक छ भने । तीन, जन्मसिद्ध नागरिकता पाएका नागरिकको बालिग सन्तान, जसको आमा पनि नेपालको नागरिक हुन् । चार, पितृत्व वा मातृत्वको ठेगान नभएको त्यो नाबालक, जसको बाबु वा आमा फेला परेको छैन । पाँच, नेपालमा स्थायी बसोबास गर्ने त्यो व्यक्ति, जसको बाबुको पहिचान हुन नसकेको तर आमा नेपालको नागरिक रहेको । ६, नेपालमा जन्मिएर स्थायी बसोबास गर्ने र विदेशी नागरिकता प्राप्त नगरेको त्यो व्यक्ति, जसको आमा र बाबु दुवै नागरिकता प्राप्त गर्दाका बखत नेपाली नागरिक छ । माथि उल्लिखित संवैधानिक व्यवस्थाअनुसार जन्मको आधारमा नागरिकता पाएकाहरूको बालिग सन्तानलाई वंशजको नागरिकता दिन गृह मन्त्रालयको परिपत्रको निर्देशन संविधानसम्मत रहेको देखिन्छ । वंशज, जन्मको आधारमा वा अंगीकृत नागरिकता पाएका नागरिकका सन्तानलाई नागरिकतासम्बन्धी समान अधिकार छ । त्यसैले एक, धारा ११ को (२)को (ख) अनुसार जन्मको आधारमा नागरिकता पाएका नागरिकको बालिग सन्तान पनि वंशजको नाताले नेपालको नागरिक हो । दुई, जन्मको आधारमा नागरिकता प्राप्त व्यक्तिको बालिग सन्तानको आमा पनि वंशज वा जन्मको आधारमा अथवा वैवाहिक नाताले अंगीकृत भए पनि निश्चित रूपमा नेपालको नागरिकता प्राप्त गरेकै वा गर्ने नै हुन्छन् । अतः धारा ११ को (३) ले पनि जन्मको आधारमा नागरिकता पाएका नागरिकको बालिग सन्तान वंशजको नाताले नेपालको नागरिक हो । तीन,  धारा ११ को (७) को व्यवस्थाले पनि नागरिकता प्राप्त गर्ने बखतमा आमा र बाबु दुवै नेपालको नागरिक भए नेपालमा जन्मेको व्यक्ति वंशजको नागरिक हुने हुँदा जन्मको आधारमा नागरिकता प्राप्त नागरिकको बालिग सन्तान वंशजको नाताले नेपालका नागरिक हुन् । यस्तोमा गृह मन्त्रालयको परिपत्र संविधानसम्मत रहेको भन्ने कुरामा विवादको गुन्जाइस छैन । संविधानसम्मत नागरिकता प्राप्त गर्नेजस्तो विषयमा अनाहकमा कुनै भावना, व्यक्तिको सोच वा कुनै किसिमको पूर्वाग्रहले अथवा त्यस्ताका प्रभावमा रोक लगाउने कुनै पनि कार्य संविधानको प्रतिकूल र संवैधानिक व्यवस्थाको उल्लंघन हो । यसै सन्दर्भमा अर्को मननीय कुरा के छ भने नेपालको संविधानले यो संविधान जारी भइसकेपछि जन्मको आधारमा जन्मसिद्ध नागरिकताको व्यवस्था गरेको छैन । संविधानले नेपालको भूभागका नागरिकको राज्यविहीनताको स्थितिको कल्पना गरेको छैन । वंशज वा अंगीकृत नागरिकताको व्यवस्था छ । अंगीकृत नागरिकता कुनै अर्को देशको नागरिकता प्राप्त व्यक्तिलाई अंगीकरण गरेर लिने प्रक्रिया हो । नेपाली वंशज, जन्मको नाताले वा अंगीकृत कुनै नागरिकबाट जन्मेको नेपालमा बसोबास गर्ने बालिग सन्तान अर्को देशको नागरिक नै छैन भने तिनलाई अंगीकृत नागरिकता कसरी दिने ? वंशजको नागरिकता पाउनु नै तिनको नैसर्गिक अधिकार हो ।   नागरिकताबारे विचार-विमर्श गर्दा पूर्वाग्रही र उग्रराष्ट्रवादी सोच अगाडि बढाइने गरिन्छ । उग्रताको आक्रामकताका कारणले सामान्यतः उदारवाद र वास्तविकताका पक्षधर मौन बस्छन् । नागरिकताबारे मात्र होइन, देशलाई खोजिएको दिशामा अघि बढाउन पनि हामी केही कुरामा स्पष्ट हुनु जरुरी छ । वास्तविक र ध्रुवसत्य तथ्य आत्मसात गरिनुको विकल्प छैन ।  देश र राष्ट्रलाई पर्याय मान्ने हो भने देशभित्रका सबै नागरिक हाम्रो राष्ट्रियताका अंग हुन् । त्यसैले बेलाबेला राष्ट्रियता कमजोर हुन्छ, मासिन्छ भन्ने डर देखाउनु सबैको स्वामित्व भएको मजबुत राष्ट्रियता विकसित हुने गतिलाई रोक्नु हो । होइन भने देशभित्र विभिन्न 'राष्ट्र' को मान्यता अंगीकार गर्नुपर्‍यो । त्यस्तोमा कुनै एक 'राष्ट्र' को चिन्ता गर्दै अरूलाई दबाउनु स्वीकार्य हुन सक्दैन । नेपालको राजनीतिक परिदृश्यमा रहेको अधिकांश विवादको कारण नै यही हो । अग्रगामी गतिमा कुनै पनि किसिमको पश्चगामी मानसिकताले मन्दता नै उत्पन्न गर्छ । उदाहरणका लागि, लैंगिक विभेद समाप्त गर्न हरेक क्षेत्रमा पुरुष र महिलालाई समान अधिकार दिनैपर्छ । नारीको सम्मान उँचो बनाउने हो भने तिनलाई होच्याउने, सम्पत्ति वा मिल्कियतमा रहेको ठान्ने वा पुरुषको निर्णय मानिहाल्नुपर्ने मानसिकता त्याग्नैपर्छ । नारी पुरुषको मर्यादा बराबर मान्ने हाम्रो सांस्कृतिक विशेषता नै नागरिकताको आधार हुनु जरुरी छ । मानव अधिकार, नागरिकता, महिला, दलित, आदिवासी, बालबालिका, अपांग आदिको विषयमा भएका अन्तर्राष्ट्रिय सहमति र महासन्धिका हामी पक्षधर हौँ । यस्ता सहमति र महासन्धिमा सोची-विचारी नै पक्षधर बनिन्छ र बनेपछि त्यसअनुसारको व्यवस्था मान्नैपर्ने हुन्छ र मान्नु पनि पर्छ । नागरिकताको सन्दर्भमा जहिले पनि बाधा-अवरोध खडा गर्ने एउटा समूहले समेत यी विषयलाई आत्मसात गर्नुपर्ने देखिन्छ । निहित र तत्कालको लाभ र स्वार्थका लागि नागरिक-नागरिकबीच विभाजन कदापि राष्ट्रवाद होइन ।   प्रकाशित: चैत्र २८, २०७५ 
*********************************
समाचार निर्माता २०७५  नाममा के छ ? महेश्वरमान श्रेष्ठ र अजित यादवलाई सोधे हुन्छ । दुवैले नामअनुसारकै परिणाम दिलाए ।  । थाइल्यान्डमा आयोजित स्पर्धामा महेश्वरमानले १२ मुलुकका खेलाडीलाई उछिनेका थिए । एउटा खेलका लागि तयारी गर्नै ८ देखि १० लाख रुपैयाँ लाग्छ । खर्चिलो खेलमा पदक दिलाउन उनले थुप्रै कष्ट भोग्नुपर्‍यो । खर्च मात्रै हुन थालेपछि सधैँ खुरुखुरु सहयोग गरिरहने आमाले महेश्वरलाई सोधिन्, "खेलबाट तैँले के पाउँछस् ?" "कुनै पनि काम केही पाउन मात्रै गरिँदैन । मरेपछि छाडेर जाने चिनो ठूलो कुरा हो," महेश्वरमानले जवाफ दिए । त्यही चिनो आज महेश्वर र मुलुकसँग छ । अझ अरु चिनो थप्ने योजना छ, सन् २०२० को मिस्टर युनिभर्स बन्ने ।   कसैले जित्न नसक्ने अर्थात्  । हङकङमा भएको ३ हजार मिटरको दौडमा अजितले ८ मिनेट ३० सेकेन्ड ३२ मिलिसेकेन्डमा पूरा गरेर यो सफलता हात लगाएका हुन् । पूर्वफुटबल खेलाडीसमेत रहेका १७ वर्षे अजितले एथ्लेटिक्समा फड्को मारेको सुरुआतीमै स्वणिर्म जितको स्वाद त चाखे नै, मुलुकलाई समेत ऐतिहासिक उपलब्धि सुम्पिए ।  मध्यम आर्थिक हैसियतवाला अजितले जितपछि प्रदेश सरकारबाट पाँच लाख रुपैयाँ पाए । एक वर्षका लागि केही कर्पोरेट संस्था मिलेर मासिक ६० हजार रुपैयाँ दिनेछन् । आगतमा अजितबाट अझै अचम्मलाग्दा उपलब्धि मुलुकले पाउन सक्छ । प्रकाशित: चैत्र २८, २०७५ 
*********************************
समाचार निर्माता २०७५  नेपाल वायु सेवा निगमको महाप्रबन्धक छँदा दुइटा न्यारोबडी जहाज ले सोझै निर्माता कम्पनीबाट किने, ०७० मा । निगमलाई बिचौलियाको जन्जालबाट मुक्त पारेको भन्दै त्यतिबेला प्रशंसा पाएको पाँच वर्षपछि एयरबसकै वाइडबडी किन्दा कंसाकारले आफ्नै नजिर उल्टाए । हाइफ्लाई एक्स (आयरल्यान्ड), एएआर कर्पोरेसन इन्क (अमेरिका), जर्मन एभियसन क्यापिटल (जर्मनी) जस्ता बिचौलिया सन्जालयुक्त कम्पनीमार्फत  । संघीय संसद्को सार्वजनिक लेखा समिति र अन्तर्राष्ट्रिय सम्बन्ध समितिले यो प्रकरणमा छानबिन थाले । लेखा समितिले खरिद प्रक्रिया नियमसंगत नदेखिएको भन्दै अख्तियारलाई छानबिन गर्न निर्देशन दियो भने अर्को समितिले प्रतिवेदन तयार गरेको छैन । व्यापारिक योजनाबिनै किनिएका जहाज दुई महिना विमानस्थलको पार्किङमै थन्किए । यस्तो व्यवस्थापकीय भुत्तेपनको केन्द्रमा उभिएका रमिते थिए, कंसाकार । प्रकाशित: चैत्र २८, २०७५ 
*********************************
समाचार निर्माता २०७५  तपस्वी भनिएका रामबहादुर बम्जनमाथि कालान्तरमा आफ्नै अनुयायीसँग यौन वासनापूर्ति गरेको आरोप लाग्यो । यस्ता अनैतिक हर्कत छोप्न अनुयायी सञ्चलाल वाइबा, सुरेश आलेमगर, रीता बोट, कर्मा तामाङ र फूलमाया रुम्बालाई बेपत्ता बनाएको आरोपसमेत छ उनीमाथि । नुवाकोट, सिन्धुली, बारा, सर्लाही, सिन्धुपाल्चोक, मकवानपुर र रौतहटका आश्रमबाट अनुयायी बेखबर बनेका उजुरी सरकारी निकायसम्म पुगेको छ । आरोपबारे प्रहरीले छानबिन गरिरहेको बताए पनि बम्जन कारबाहीको दायरामा तानिएका छैनन् ।  सिन्धुलीको बम्जन आश्रम र सिन्धुपाल्चोकको बाडेगाउँस्थित आश्रममा प्रहरीले छापा मारे पनि अनुसन्धान अगाडि बढ्न नसक्नुमा उनको राजनीतिक सम्बन्धलाई कारण मानिएको छ । आफूलाई 'लिटिल बुद्ध' भन्न रुचाउने बम्जनको उदय नै विवादास्पद थियो । शंकास्पद गतिविधिमाथि राज्यले बेलैमा निगरानी नराख्दा तपस्वी बम्जनका अपराध फैलँदै गए ।  ०६२ मा पाँच वर्ष निराहार तपस्या गर्ने भन्दै बाराको हलखोरिया जंगल छिरेका थिए । ०६९ मा स्लोभाकियाली नागरिक र एक नेपाली आनीलाई तीन महिना बन्धक बनाएर पैसा असुलेपछि मात्रै छाडिएको थियो । त्यसैको निरन्तरता हो, बेपत्ताविरुद्ध प्रहरीमा पुगेका उजुरी । प्रकाशित: चैत्र २८, २०७५ 
*********************************
- चैत्र २८, २०७५ आफूलाई फेसनेवल अभिनेताका रूपमा स्थापित गराएका सलिनमान बनियाँ पृथक हेयरस्टाइलका कारण युवापुस्तामाझ लोकप्रिय छन् । उनको हेयरस्टाइल सामान्य मानिसहरूको तुलनामा पृथक् त छ नै, नेपाली चलचित्र उद्योगमै उनको जस्तो हेयरस्टाइल अरु कसैको छैन । यसैकारण पनि उनी भीडमा अरूभन्दा अलग देखिन्छन् । पृथक् हेयरस्टाइलसहित स्टाइलिस पहिरनले बनियाँको व्यक्तित्व नै आकर्षक देखिन्छ । यद्यपि, सलिनमानको हेयरस्टाइलमाथि ठट्टा गर्नेहरू पनि प्रशस्तै छन् । कतिपयले हेयर स्टाइलकै कारण उनलाई ‘दुम्सी’ समेत भनेका छन् । सलिनमानले पनि उक्त टिप्पणी सुनेका छन् । यद्यपि उनी उक्त टिप्पणीप्रति दुःखी छैनन् । ‘म त उल्टो खुसी पो छु,’ सलिनमान भन्छन्— ‘मलाई आफैंलाई मन पर्ने जनावरको नाम लिएर बोलाइँदा निराश हुनु पर्ने कुनै कारण छैन ।’ सलिनमानका अनुसार दुम्सी उनलाई मनपर्ने जनावर हो ।   
*********************************
समाचार निर्माता २०७५  "मच्चियो, मच्चियो थच्चियो' यो लोकोक्ति का हकमा लागू भयो । मा छानबिन समिति बनाए पनि त्यत्तिकै अलपत्र पर्‍यो । त्रिभुवन अन्तर्राष्ट्रिय विमानस्थलबाट भित्र्याइएको, त्यसपछि लुटिएको भनिएको  कहाँ छ भन्ने भेउ पाउन सकेन, छानबिन समितिले । सिन्डिकेट अन्त्य गर्न निकै तम्से पनि त्यसलाई तार्किक निष्कर्षमा पुर्‍याउन सकेनन् ।  एनजीओ/आईएनजीओका खाता नियमित गर्ने, मदिरा नियन्त्रणको प्रचारसमेत गरे, गृहमन्त्री थापाले । तर उनका यी कुनै पनि कदम गन्तव्यमा पुग्न सकेनन् । बरु सबै निर्णयबाट पछि हटे । स्वकीय सचिव नियुक्त छोरा प्रतीकको विवादास्पद सम्बन्ध सार्वजनिक हुँदासमेत सुनेको नसुन्यै गरे । निर्मला पन्त बलात्कारपछिको हत्याबारे संसद्मा उभिएर होस् वा संसदीय समिति बैठकमा भन्न भ्याए, 'पुँजीवादले गर्दा बलात्कार बढेको हो ।' चिकित्सा शिक्षा सुधारको माग राखेर अनशन बसेका डा गोविन्द केसीलाई थापाले अधिनायकवादीसमेत भन्न लजाएनन् ।प्रकाशित: चैत्र २८, २०७५ 
*********************************
समाचार निर्माता २०७५  महानगर त अरु पनि छन्, तर स्रोत-साधनसम्पन्न र उच्च जनघनत्व रहेको काठमाडौँको साख मेयर ले जोगाउन सकेनन् । चुनावअगाडि घोषणा गरेका मेट्रोरेल, मोनोरेलजस्ता घना प्रोजेक्टमा उल्लेख्य प्रगति भएन नै, धूलो, बाटो, नालीजस्ता आधारभूत पाटो अझ अस्तव्यस्त भए । वर्षको अन्तिमतिर धूलो उठाउने 'ब्रुमर' ल्याइयो तर यसको निरन्तरता र प्रभावकारिताको परीक्षा हुनै बाँकी छ ।  । भूकम्पले क्षतिग्रस्त सम्पदा पुनर्निर्माण गर्नुपर्ने चुनौतीलाई अवसरमा बदल्न सकेनन् । बरु महानगरपालिकाले जहाँ छोयो, त्यही विवाद निम्तियो । रानीपोखरी लफडाको केन्द्रमा भइहाल्यो । काष्ठमण्डप स्थानीय अमानतमा पुनर्निर्माण गर्ने पूर्ववत निर्णय बदर गरियो । बागदरबारको पुरातात्विक महत्त्वलाई कुल्चँदै भत्काउनैपर्ने एकोहोरो अडानमा शाक्य लागे । हनुमानढोका क्षेत्रभित्र महर्जन बिजनेस कम्प्लेक्सलाई मापदण्डविपरीत नक्सा पास गरिदियो । गहनापोखरीको प्राचीनता नामेट पारिसक्दा पनि मेयरले पत्तै पाएनन् ।प्रकाशित: चैत्र २८, २०७५ 
*********************************
समाचार निर्माता २०७५   र  दुवैले अतिवादी बाटो अवलम्बन गरेका थिए । विप्लवको तुलनामा राउतको कदम अझ बढी खतरनाक थियो । को मुख्य माग सत्ता परिवर्तन छ भने राउतले राज्य टुक्र्याउने माग राखिरहेका थिए । यी दुवैले माग पूरा गर्न/गराउन ठीक विपरीत बाटो अख्तियार गरे ।  राउतले देश टुक्र्याउन पाउनुपर्छ भने पनि हतियार बोकेनन् । सशस्त्र समूह खडा गरेनन् । शान्तिपूर्ण रुपमा आफ्ना माग अघि सारे । संयुक्त राष्ट्रसंघदेखि युरोपियन युनियन, चीन, भारतसम्म्म आफ्ना मागलाई स्थापित गराउने प्रयास गरे ।  राउतको संगठन सन्जाल खासै ठूलो थिएन । खासगरी तराई मधेसका आठ जिल्लामा सीमित थियो । केही युवा मात्र उनका पछि थिए । सरकारले पटक-पटक पक्राउ गरेर राउतलाई देशद्रोहको मुद्दासमेत लगायो । पछिल्लो पटक सात महिना लामो जेलयात्रापछि राउतलाई सर्वोच्च अदालतले एकाएक रिहा गरिदियो । रिहा भएकै भोलिपल्ट  ।  ।  । त्यही कारण सरकारले उनको संगठनमाथि प्रतिबन्ध लगायो ।   प्रकाशित: चैत्र २८, २०७५ 
*********************************
समाचार निर्माता २०७५  २९ औँ प्रधानन्यायाधीशका रुपमा १८ पुसमा शपथ लिए, ले । उनको विगत विवादरहित होइन । तर प्रारम्भिक तीन महिनाका केही आदेश र न्यायाधीशमाथिका कारबाहीले उनी चर्चामा मात्र आएनन्, न्यायालयको बिग्रेको छवि सुध्रिने अपेक्षा पनि बढाइदियो । ०४६ को राजनीतिक परिवर्तनलगत्तै विश्वनाथ उपाध्यायपछि सबैभन्दा लामो चारवर्षे कार्यकाल राणाले न्यायालय हाँक्नेछन् । त्यसैले पनि उनका सकारात्मक कदमले न्यायालय तरंगित हुने नै भयो । न्याय परिषद्को १९ चैतको बैठकले सिफारिस गरेका न्यायमूर्तिका अनुहारले भने राणा आफ्नो पुरानै विवादित बाटोमा हिँड्ने छाँट देखाएको छ । प्रकाशित: चैत्र २८, २०७५ 
*********************************
- ‘फ्रेममा के देखिन्छ भन्ने मात्र फिल्म होइन, के देखिँदैन भन्ने पनि हो,' मार्टिन स्कोरसेजीको यो भनाइ जसरी पनि व्याख्या गर्न सकिन्छ । जसरी इतिहासका कुनै खास कुरा लेखिनु र बाँकी छाडिनुमा कथा वाचनको राजनीति लुकेको हुन्छ, त्यसरी नै फिल्ममा पनि भनिने र नभिनने कथाको आफ्नै 'कथा' हुन्छ ।  फिल्ममेकरले इतिहासका कुनै पात्रलाई टिपेर 'हिरो' बनाइदिन सक्छन्, कसैलाई अँध्यारोको गर्तमै विलीन हुन छाडिदिन सक्छन् । इतिहास मात्रै किन ? कुनै पनि समयको कथा फिल्ममा सबै आउँदैन, आउन सक्दैन । कुनलाई टिपेर रंगीन पर्दामा सजाउने भन्ने निर्णय कसले गर्छ ? कुनचाहिँ कथा वा विषयको फिल्म चल्छ, कुन चल्दैन भनेर फैसला सुनाउने न्यायाधिकारी को हो ? कुनै कथालाई कसरी भन्ने भनेर जुक्ति लगाउने जुक्तिबहादुर को हो ?  रावण र हिरण्यकश्यपु दुवैलाई राक्षसका रुपमा वर्णन गरिएको छ । दुवैको वध विष्णु अवतारले गर्छन् । तर यी दुवैको मृत्युको तरिका फरक छ, यिनलाई मार्न विष्णुले लिने अवतारको स्वरुप फरक छ । कथामा यो फरकपन ल्याउँछ कसले ? अहिले पुराणतिर नलागौँ । फिल्मका लागि त्यो निर्णायक व्यक्ति निर्देशक हो । फिल्मको कथा के हो, के होइन भन्ने निर्णय गर्ने मुख्यतः निर्देशकले नै हो । चलनचल्तीको हिसाबमा पैसा लगाउनेले ल्याएको कथामै फिल्म बनाइनु अलग कुरा, होइन भने संसारका सबैजसो प्रभावशाली निर्देशक कि त आफैँ पटकथा लेख्छन् कि लेखनमा संलग्न हुने गरेका पाइन्छन् ।  राम्रो स्क्रिप्टले राम्रो फिल्मको ग्यारेन्टी भने गर्दैन । स्क्रिप्टबाट पर्दासम्म पुग्दा फिल्मले लामो यात्रा तय गर्छ । राम्ररी लेखिएको, संरचनामा बसेर लेखिएको स्क्रिप्ट छ भने फिल्म पनि राम्रो बन्न सम्भावना हुन्छ । विख्यात निर्देशक अल्फ्रेड हिचककको भनाइ छ, 'गज्जब फिल्म बनाउनलाई तीन वटा कुरा चाहिन्छ- 'स्क्रिप्ट, स्क्रिप्ट र स्क्रिप्ट' । तिनै हिचककको अर्को भनाइ पनि छ, 'स्क्रिप्ट लेखिसक्दा फिल्म गजब बन्छ तर जब सुटिङमा गइन्छ स्क्रिप्टको लगभग ४० प्रतिशत मौलिक कुरा छुट्छन् ।' हालैको चिनियाँ 'अनडग' जस्ता धेरै फिल्म छन्, जो बिनास्क्रिप्ट बनेका छन् । निर्देशकले कुनै थिम, आइडिया वा विचारमा कलाकारलाई 'इम्प्रोभाइज' गराएर अभिनय गर्न र संवाद बोल्न लगाउन सक्छ । इतिहास, कला र साहित्यको ज्ञान भएका निर्देशक र कलाकार छन् भने निकै गहिरो अर्थ बोक्ने, काव्यिक फिल्म बिनास्क्रिप्ट बन्न सक्छ । नाटकमा त यस्तो प्रयोग धेरै हुने गरेको पाइन्छ । यसैले स्क्रिप्ट फिल्मको एउटा खम्बा हो, सिंगै फिल्म होइन । नेपाल र बलिउडमा संवादलाई पनि एउटा मुख्य विधाका रुपमा लिइन्छ । सायद श्रुतिपरम्परा र महाकाव्यको ठूलो प्रभाव रहेकाले होला, हामी शब्दाशक्त छौँ । हरेक कथा र मोड मात्र होइन, भावलाई पनि हामी शब्दमा व्यक्त गर्न रुचाउँछौँ । त्यसैले त अरु कुनै भाषामा नभएका अनुकरणात्मक शब्द नेपाली भाषामा छन् । फिल्म शब्द होइन, दृश्यको भाषा हो । यही कुरा आत्मसात नगर्दा हामी कथा, पटकथा र संवादलाई भिन्न विधाका रुपमा लिन्छौँ । तीनै विधामा छुट्टाछुट्टै अवार्डसमेत दिन्छौँ ! फिल्मलाई राम्रो बनाउन भूमिका निर्वाह गर्ने साउन्ड डिजाइन, साउन्ड मिक्सिङ, ब्याकग्राउन्ड स्कोर र प्रोडक्सन डिजाइनलाई बेवास्ता गर्छौं । यस्तै 'झिनामसिना' कुराले फिल्मलाई कमजोर बनाउँछन् । लिखित रुपमा स्क्रिप्ट नभए पनि पटकथाको खाका वा विस्तारित विचार शृंखला भने आवश्यक हुन्छ । किनभने फिल्म भनेको दृश्यहरुको माला हो । एउटा एउटा फूल गाँसेर माला बनेजस्तै, दृश्यको सही संयोजनले सुन्दर सिनेमा बन्छ । मालामा जस्तो सबै फूल एउटै रंग, जात र आकारका हुनुपर्छ भन्नेचाहिँ हुँदैन ।       सम्पादनलाई केही निर्देशक र सम्पादकले मूर्तिकलासँग तुलना गरेका छन् । जसरी एउटा ढुंगालाई अनेक औजारले अनेक कोणबाट छेडेर एउटा सिद्धहस्त कलाकारले सुन्दर मूर्तिको स्वरुप दिन्छ, सम्पादकले पनि फिल्मलाई त्यसरी नै सुन्दर बनाउँछ । निर्देशक यदि राजकुमार हिरानीजस्तो गतिलो सम्पादक छ भने उसले सुटिङ स्क्रिप्ट नै सम्पादकको आँखाबाट बनाउन सक्छ । निर्देशन र सिनेम्याटोग्राफी दुवै विधामा एउटै फिल्म (रोमा) बाट ओस्कर जित्ने अल्फान्सो कुरोंजस्तो निर्देशक छन् भने तिनले स्क्रिप्ट नै सिनेमाटोग्राफरको आँखाबाट बनाउन सक्छन् । ड्यानियल डे लुइस, रोबर्ट डि नेरो, मार्लन ब्रान्डो वा ज्याक निकोल्सनजस्ता अभिनेता छन् भने फिल्मलाई तिनले आफ्नो काँधमा बोकेर हिँड्न पनि सक्छन् । लामो समयसम्म बलिउडमा अमिताभ बच्चन र नेपालमा राजेश हमाललाई हेरेर नै स्क्रिप्ट लेख्ने/फिल्म बनाउने चलन थियो । यी सबै चलन चलाउने वा नचलाउने पनि आखिरमा निर्देशकले नै हो ।  पहिले पनि धेरै पटक भनिएको छ, फिल्म ठूलो घटना वा भव्य सेटिङले मात्र राम्रो हुने होइन । निकै सानो विषयमा, सानो धागोको त्यान्द्रोजस्तो विषयमा पनि मिहीन ढंगले बुनिएको फिल्म बन्न सक्छ । प्रायः त्यस्तै फिल्मले धेरै दर्शकको मन जितेका पनि छन् । सानो वस्तु जहाँ पनि अटाउन सक्छ ।  कुनै कथाको 'आइडिया' देखि त्यसको पोस्टप्रोडक्सन र प्रदर्शनसम्म संलग्न हुने व्यक्ति निर्देशक हो । यी सबै काम उसको निर्देशन र सुपरिवेक्षणमा हुन्छ । यसैले पनि फिल्मलाई निर्देशकको उपज मानिन्छ । कविको कविता, लेखकको उपन्यास भएजस्तै निर्देशकको फिल्म । फिल्म राम्रो भए जश निर्देशकको, नराम्रो भए अपजश पनि । फिल्मका बाँकी प्राविधिक-कलाकार त्यो सिर्जना रचनाका सहयोगी हुन् । पटकथा लेखक, सिनेम्याटोग्राफर, सम्पादक र ध्वनि सम्पादकको भूमिका फिल्म राम्रो वा नराम्रो हुनमा निकै धेरै हुन्छ । तर निर्देशकको भन्दा बढी होइन । फिल्म निर्माण यदि युद्ध हो भने निर्देशक त्यो युद्धको सेनापति ।  यति कुरा किन भनिएको हो भने नेपाली फिल्म राम्रा बनिरहेका छैनन् भने त्यसको पहिलो अपजश निर्देशकलाई जान्छ । हरेक निर्देशकसँग आफूले चाहेजस्तो/सोचेजस्तो काम गर्न नसक्नुका पछाडिका सयौँ कारण हुन सक्छन् । कसैलाई निर्माताले दबाब दिएको हुन सक्छ, कसैलाई कलाकारले तनाव दिएको हुन सक्छ, कसैको बजेट कम हुन सक्छ, कसैको सुटिङ समय । दर्शकलाई यी सबै कुरासँग के मतलब ? दर्शकको सरोकार राम्रा फिल्मसँग छ । चाहे त्यो निश्चल बस्नेतले बनाऊन् कि रामबाबु गुरुङले । त्यसमा दयाहाङ राईले अभिनय गरुन् कि मेनुका प्रधानले । अनमोल केसी र साम्राज्ञी राज्यलक्ष्मी शाहजस्ता कलाकारलाई राम्रो अभिनय गरेकै कारण दर्शकले स्टार मानेका होलान् । उनीहरुका फिल्म राम्रा बनिरहेका छैनन् भने त्यसको पनि पहिलो दोष निर्देशकलाई नै जान्छ । नेपालजस्तो 'कास्टिङ डाइरेक्टर' को अभ्यास नभएको उद्योगमा कलाकार छनोटका लागि पनि मुख्यतः निर्देशक नै जिम्मेवार छन् ।      बक्स अफिस कलेक्सन र फिल्मले पाएका प्रशंसाको हिसाबले हेर्दा २-४ वटालाई छाडेर धेरै औसत र झुर फिल्म बनिरहेका छन् । न हाम्रा फिल्मले विदेशका ठूला फिल्म फेस्टिभलमा कमाल गरेका छन्, न त स्वदेशी बक्स अफिसमै विदेशी फिल्मलाई उछिनेका छन् ।  राम्रा फिल्ममा समीक्षकले खोज्ने मुख्यतः दुइटा तत्त्व हुन्छन्- पहिलो कथा, दोस्रो, कथा भन्ने तरिका । जब कुनै निर्देशकलाई मैले किन यो कथा भन्ने र कसरी भन्ने ज्ञान हुँदैन, त्यो फिल्म राम्रो बन्दैन । सबभन्दा राम्रा फिल्म भनेका ती हुन्, जसले पर्दामा देखिने दृश्यभन्दा परका अर्थ दर्शकलाई बुझाउँछन् । एउटा दृश्यको वर्णन वा एउटा पात्रको उपस्थितिले धेरै कुरा भन्न सक्छन् । शब्दले लेखिएकै मात्र अर्थ दियो भने कविता सुन्दर र व्यापक बन्दैन, फिल्म पनि त्यस्तै हो । प्रसिद्ध अमेरिकी फिल्ममेकर स्टेन्ली कुब्रिक भन्छन्, 'फिल्म आख्यानजस्तो होइन, संगीतजस्तो हुनुपर्छ । मुड र भावनालाई यसले बिस्तारै विकसित र विशिष्ट अवस्थामा पुर्‍याउनुपर्छ । फिल्मको विषय के हो, सन्देश वा भावना के हो, त्यसको अर्थ के हो भन्ने कुरा त्यसपछिका हुन् ।'  सिर्जनाको अर्को सर्त हो, वैयक्तिकता र मौलिकता । आफ्नो निजात्मक अभिव्यक्ति नभएका कथालाई इमानदार नमान्ने महान् निर्देशक एकातिर छन् भने अर्कातिर क्वान्टेन टोरन्टिनोजस्ता उत्तिकै कहलिएका निर्देशक छन्, जो भन्छन्- म आजसम्म बनेका सबै फिल्मबाट चोर्छु । राम्रो फिल्मलाई एउटै वाक्य वा सूत्रमा व्यक्त गर्न सकिने भए सायद यसले कलाको दर्जा पाउने थिएन । तैपनि राम्रो फिल्मका तत्त्व वा अंग भने पत्ता लगाउन सकिन्छ । यसरी पत्ता लगाउने सबभन्दा पहिलो व्यक्ति फिल्मको निर्देशक नै हुन्छ । भनिन्छ, फिल्म राम्रो बन्दैछ/छैन भनेर सबभन्दा पहिले 'सेन्स' निर्देशकले गर्छ ।  अन्त्यमा, यो समयका एक महत्त्वपूर्ण फिल्ममेकर अलेहान्द्रो गोन्जालेज इनारितुको भनाइ सान्दर्भिक छ । उनी भन्छन्, ' फिल्म बनाउनु सजिलो काम हो । राम्रो फिल्म बनाउनु युद्ध गरेजस्तै हो । साह्रै राम्रो फिल्म बनाउनुचाहिँ चमत्कार हो ।' हामी अहिलेसम्म कथा छनोटको बहसमै छौँ । जबसम्म कथा भन्ने आफ्नो तरिकाबारे व्यापक बहस र अभ्यास हुँदैन, हाम्रा लागि त्यो चमत्कार टाढै हुनेछ ।   प्रकाशित: चैत्र २८, २०७५ 
*********************************
- चैत्र २८, २०७५  वैदेशिक रोजगारीपछि विभिन्न व्यवसाय हुँदै अन्त्यमा ठगी र जर्बर्जस्ती करणीमा लागेका एक व्यक्ति लामो समयपछि पक्राउ परेका छन् । शैक्षिक स्तर कमजोर भएका, एकल महिला तथा श्रीमान् विदेश गएका महिलाहरूलाई लक्षित गरी उनीहरूसँग सम्पर्क गर्ने, ढुकुटी खेल्ने भनेर रकम संकलन गर्ने अनि विभिन्न प्रलोभन एवं दबाबमा पारी यौनसम्पर्क गर्ने तुलसीपुर उपमहानगरपालिका–११, बेलगनारका ४० वर्षीय महेश भनिने भुवन धिताल प्रहरी फन्दामा परेका हुन् । धितालले जबरजस्ती करणी गरेको भन्दै तीन जनाको छुट्टाछुट्टै जाहेरी परेको छ । उनीहरू तीनै जनाले विभिन्न समयमा दबाब र प्रलोभनमा पारी आफ्नो यौनशोषण समेत गरिएको दाबी गरेका छन् भने पाँच जनाले ठगिएको भन्दै सामूहिक जाहेरी दिएका छन् । धिताल पक्राउ परेपछि पीडित महिलाहरूले जिल्ला प्रहरी कार्यालय पुगेर ऊनीविरुद्ध चर्को आक्रोश व्यत्त गरेका थिए । ‘यसले लुट्न केही बाँकी छैन । हाम्रो सबथोक लुटेको छ,’ एक पीडित महिलाले भनिन्, ‘हाम्रो पैंसा र इज्जत लुट्नेलाई कडा कार्वाही हुनुपर्छ ।’ धितालका कारण आफ्नो घरबार बिग्रने खतरा भएको पीडित महिलाहरूको गुनासो छ ।  पीडितहरूको जाहेरीका आधारमा धिताललाई पक्राउ गरिएको जिल्ला प्रहरी प्रमुख एसपी बेलबहादुर पाण्डे बताउँछन् । धिताललाई दाङ र बाँकेको सीमा क्षेत्रबाट पक्राउ गरिएको एसपी पाण्डेले जानकारी दिए । बाँके हुँदै भागेर काठमाडौ जान लागेका बेला उनलाई पक्राउ गरिएको एसपी पाण्डेले बताए । पीडितहरूले प्रहरीमा जाहेरी दिएको जानकारी पाएपछि उनले जिल्ला छोड्ने योजना बनाएका थिए । आफ्नै गाडीमा नेपालगन्ज पुगेर त्यहाँबाट जहाजमा काठमाडौं जाने योजनामा अघि बढेका धिताललाई प्रहरीले बाटैबाट पक्राउ गरेको हो । महिलाहरूको रकम लिएर ठग्ने र पैसा फिर्ता माग्दा आफू पत्रकार भएको, प्रहरीका हाकिमहरूसँग आफ्नो राम्रो सम्बन्ध भएको भन्दै धम्क्याउँदै आएको पीडितहरूले बताएका छन् । धितालले जलजला खबर डट कमको नामबाट पत्रकार परिचयपत्र बनाएर त्यसको दुरुपयोग गरेको प्रहरीले जनाएको छ । कहिलेकाहीं रकम सापटी दिने र धम्क्याएर ३६ प्रतिशतसम्म व्याज असुल गर्ने, खाली चेकमा हस्ताक्षर गर्न लगाउने र विभिन्न तरिकाले प्रलोभन र दबाबमा पारी यौनशोषण गर्ने गरेको पीडितहरूको उजुरीमा उल्लेख भएको एसपी पाण्डेले बताए । धितालको साथबाट १ करोड ६९ लाख रुपैयाँका ८२ थान चेक, दुईवटा खाली चेक, १ करोड २४ लाख रुपैयाँका ३२ वटा तमसुक, बा १५ च ७६६८ नम्बरको एउटा सेतो फोर्ड गाडी, भे ८ प ३९५५ नम्बरको एउटा स्कुटर, चारवटा ढुकुटी खेलाएको रजिष्टर, चारवटा खाली तमसुक, दुईवटा मोबाइल, दुई सुनका औंठी, एउटा ब्रासलेट, १८ हजार ५ सय रुपैयाँ, एउटा घडी तथा एउटा पत्रकार परिचयपत्र बरामद भएको एसपी पाण्डेले जानकारी दिए । धितालको आर्थिक स्रोत र सम्पत्तिका बारेमा थप अनुसन्धान गर्न सम्पत्ति शुद्धीकरण विभागलाई समेत अनुरोध गरी पठाइएको एसपी पाण्डेले बताए । प्रहरीले धितालबाट पीडित भएकाहरूसमक्ष निर्धक्क जाहेरी दिन अनुरोध गरेको छ । ‘उनको जीवन निकै विलासी देखिन्छ । आम्दानीको स्रोत केही पनि देखिँदैन । पीडितहरू पनि धेरै भएको अनुमान छ,’ एसपी पाण्डेले भने,‘उनको सम्पत्तिका बारेमा थप छानबिन हुनुपर्ने देखिन्छ । यसमा अरु कोही संलग्न भए नभएको पनि अनुसन्धान गरिरहेका छौं ।’ २०३५ जेठ १ गते तुलसीपुरको बेलगनारमा जन्मिएका धिताल एसएलसीसम्म पढेर २०६० साल वैशाखमा वैदेशिक रोजगारीका लागि मलेसिया गै तीन वर्षपछि फर्किएका थिए । उनी केही वर्ष घरमै खेतीपातीको काम गरेर २०६६ सालमा फेरि दुबई पुगे । २०६८ मा नेपाल फर्किएर धितालले घोराही–१५, दीपशिखा रोडमा तीन वर्ष तथा इन्द्रेणी टोलमा ८ महिनाजति होटल व्यवसाय सञ्चालन गरेका थिए । २०७२ मा होटल व्यवसाय छोडेका धितालले केही समय घरमै बसेर जग्गाको कारोबार गरेका थिए । त्यसयता उनी निरन्तर ठगी र यौनशोषणमा लागेको प्रहरीले जनाएको छ । जग्गा कारोबारका क्रममा धिताल ठग्ने काममा संलग्न भएको प्रहरीले जनाएको छ । ‘जग्गा दलाली गर्दा बिभिन्न क्षेत्रका मानिसहरूसँग सम्पर्क हुने, पैंसा भएका मानिसहरू पहिचान हुने, श्रीमान् विदेश भएका र यहाँ घडेरी किन्न खोज्ने महिला धेरै हुने भएकाले उसलाई ठगीमा संलग्न हुन सजिलो भएको पाइन्छ,’ एसपी पाण्डेले भने, ‘जग्गा कारोबारकै क्रममा उसले पैसा भएका थुप्रै महिलासँग सम्पर्क गरेको देखिन्छ । सुरुमा कारोबारका नाममा सम्पर्क बढाउने धितालले कतिपयसँग शारीरिक सम्बन्ध राख्दै ठगीसमेत गरेको पाइएको छ ।’  
*********************************
- चैत्र २८, २०७५  नेपाली क्यानेडियन कम्युनिटि सर्भिस (एनसीसीएस, क्यानाडा) ले नयाा वर्ष २०७६ लाई स्वागत गर्न एउटा विशेष कार्यक्रम आयोजना गर्दैछ । यही अप्रिल १३ तारीख अर्थात चैत ३० गते शनिवार नयाँ वर्षको पूर्व सन्ध्यामा क्यानडाका नर्थ योर्क, टोरन्टोमा एउटा भव्य सांस्कृतिक कार्यक्रम आयोजना हुँदैछ । ऊक्त कार्यत्रममा सहभागी हुन लोकप्रिय गायक कन्हैया सिंह परियार, लोकप्रिय गायिका अन्जना गुरुङ तथा लोकप्रिय कलाकार नारायण त्रिपाठीले आफ्नो उत्कृष्ट प्रस्तुति दिने भएका छन् । कार्यक्रममा मोडल अपेक्षा सिंहले पनि आफ्नो नृत्य प्रस्तुत गर्नेछिन् । अपेक्षाको यो पहिलो औपचारिक कार्यक्रम हुनेछ । उनले एउटा नेपाली गीतको म्युजिक भिडयोमा अभिनय गरिसकेकी छिन् । कार्यक्रममा केही स्थानिय कलाकारहरुको पनि प्रस्तुति रहने छ । ‘नेप्लीज न्यू इयर २०७६–धमाका’ शीर्षकको ऊक्त कार्यत्रम स्थानिय समय अनुसार साँझ ६ बजेदेखि प्रारम्भ हुनेछ । कार्यक्रमको सम्पूर्ण तयारी पुरा भैसकेको आयोजक संस्थाले जनाएको छ ।  
*********************************
  अभिनेत्री जान्बी बोहोराले आफुले अध्ययन गरेको  सिन्धुपाल्चोकको टेकानपुर स्थित कालिका माबिमा आफ्नै पहलमा पुस्तकालय शिलान्यास गराएकी छिन् । फेसबुकमा शिलान्यास समारोहका तस्बिरहरु पोस्ट गर्दै जान्वीले लेखेकी छिन्—‘आफ्नो ठाउँ, आफ्नो गाउँ, आफ्नै परिवेश । जहाँ क, ख सिकें, जहाँ पूर्बिय सभ्यताको ज्ञान हासिल गरें, जहाँ जिवन र जगतबारे प्रारम्भिक ज्ञान हासिल गरें ।  आज त्यही ठाउँ अर्थात भूकम्पले खण्डहर बनाएको आफु पढेको स्कूल सिन्धुपाल्चोकको टेकानपुर स्थित कालिका माबिमा क्षेत्री समाज बेलायतको सहयोगमा म आफैं अध्यक्ष रहेको जान्वी फाउण्डेसन नेपालको संयोजनमा २ कोठे पक्की भवन सहित अत्याधुनिक विद्युतीय पुस्तकालयको शिलान्यासको गरियो ।  यति बेला थोरै भावुक त भएको थिए नै केही मात्रामा यो माटोको उधारो चुक्ता गर्ने प्रयास समेत गरेको छु । यहाँहरु सबैको सहयोग र सद्भावको अपेक्षा गर्दछु । सहभागीताको लागि  सबैलाई धन्यवाद ।’ 
*********************************
समाचार निर्माता २०७५  भनिरहनै परेन, अख्तियार दुरुपयोग अनुसन्धान आयोग भ्रष्टाचारीमाथि निगरानी गर्ने संस्था हो । तर त्यही संस्थाका आयुक्त राजनारायण पाठकले आफूले २ किस्ता गरेर ७८ लाख र भाइमार्फत १५ लाख गरी ९३ लाख रुपैयाँ घुस लिएको तथ्य सार्वजनिक भयो र राजीनामा दिएर पन्छिए । भ्रष्टाचार कुन तह र हदसम्म झांगिएको रहेछ भन्ने पाठक प्रकरणले उजागर गर्‍यो । युवावयदेखि भ्रष्टाचार सार्वजनिक हुनुअघिसम्म कानुनको पैरवीमा जीवन बिताएका पाठकमाथि गरिएको अनुसन्धान भने 'हात्ती आयो हात्ती आयो फुस्सा' सावित भयो । सुरुमा उनीमाथि छानबिन गर्न मिल्ने/नमिल्ने भन्ने संवैधानिक धारामै बखेडा झिकियो । जबकि संविधानको धारा २४९ को उपधारामा प्रस्ट रुपमा अनुसन्धान गर्न सकिने उल्लेख छ । महान्यायाधिवक्ताको कार्यालयको रायपछि जेनतेन पाठकमाथि अनुसन्धान त भयो । तर उनलाई ज्वाइँ-सम्मान गरियो । २/४ हजार घुससहित प्रमाणसहित पक्राउ परेकालाई हतकडी लगाएर, फोटो खिचाएर उपलब्धि हासिल गरियो भनेझैँ प्रचार गरिन्थ्यो । अख्तियारमै रहेर घुस खाएका पाठकमाथि मुद्दा गुपचुप शैलीमा दर्ता गरियो । प्रकाशित: चैत्र २७, २०७५ 
*********************************
समाचार निर्माता २०७५  न्यायालयको इतिहासमा संवैधानिक परिषदबाट सिफारिस भएर पनि प्रधानन्यायाधीश हुन नपाउने न्यायाधीश बने, दीपकराज जोशी । 'नेपालको प्रधानन्यायाधीशजस्तो गरिमामय पदको जिम्मेवारी दिन उपयुक्त हुने कुनै पनि आधार समितिले नपाएको' भन्दै संसदीय सुनुवाइ समितिले १८ साउनमा अस्वीकृत गरेको थियो ।  विसं ०६३ को अन्तरिम संविधानदेखि सुरु संसदीय सुनुवाइले अस्वीकृत गर्ने अधिकार राख्दैनथ्यो । त्यसैले त्यस्ता सुनुवाइ प्रायशः कर्मकाण्डी थिए । जोशीलाई भने सुनुवाइ समितिले अस्वीकृत गर्‍यो । को नेतृत्वका लागि ठोस कार्ययोजना प्रस्तुत गर्न नसकेको र शैक्षिक प्रमाणपत्र सन्देहात्मक रहनुका साथै जन्ममितिसमेत फरक-फरक भेटिएको भन्दै सत्तारुढ दलको दुई तिहाइ बहुमत जोशीको विपक्षमा उभिएको थियो ।  जोशी अस्वीकृत भएपछि ओमप्रकाश मिश्रको भाग्य खुल्यो । उनको चारमहिने कार्यकाल कुनै उपलब्धिमूलक भएन, उल्टै तिनै लाई  सुम्पेर न्यायालयको आस्था गिराएको आरोप लाग्यो ।  प्रधानन्यायाधीश भएपछि जोशीले इजलास पाएनन्, बाध्य भएर राजीनामा गर्नुपर्‍यो । प्रकाशित: चैत्र २७, २०७५ 
*********************************
समाचार निर्माता २०७५  मौसमप्रति खेलाँची, तौलको नजरअन्दाज र उडानको हतारोले नेपाली हवाई आकाशमा बग्रेल्ती दुर्घटना भएका छन् । हिमपात, झरी र हावाहुरीका बीचमा हुने उडान स्वाभाविक खतरायुक्त हुन्छन् । यस्तै  । १५ फागुनको  त दियो नै, 'हाई प्रोफाइल' का उडान बेमतलवी र योजनाविहीन हुन्छन् भन्ने खुलासा पनि गरिदियो । तेह्रथुमको चुहानडाँडामा विमानस्थल क्षेत्र अवलोकन गर्न पुगेको यो टोली बीचमै पाथिभरा ओर्लियो । आखिर दुर्घटना त्यही भइदियो ।  हवाई सुरक्षामा नेपाली आकाश असुरक्षित छ भनेर अन्तर्राष्ट्रिय संगठनहरूले प्रश्न उठाइरहेका बेला विभागीय मन्त्रीसहितको नागरिक उड्डयन क्षेत्रका इन्जिनियर टोलीको हेलिकप्टर दुर्घटना नेपाली आकाशका लागि दुःखद उदाहरण हो । संयोग कस्तो भने, दुर्घटनाभन्दा केही दिनअघि मात्रै मन्त्रालयमा बोलाएर युरोपियन कमिसनका प्रतिनिधिलाई नेपाली आकाश सुरक्षित भइसकेकाले नेपाली विमानलाई कालोसूचीबाट हटाइदिन उनै मन्त्रीले आग्रह गरेका थिए । विदेशीको पहिलो नजरमा देशदृश्य देखाउने विमानस्थलमा प्रस्थान कक्ष, आगमन कक्ष, प्रतीक्षालय सुधार, बन्द विमानस्थल सञ्चालन, पुरानाको स्तरोन्नति र नयाँ क्षेत्रमा विमानस्थल निर्माणमा सक्रिय थिए, मन्त्री अधिकारी । भ्रमण वर्ष मनाइरहेको नेपालमा विभागीय मन्त्री नै हवाई दुर्घटनामा पर्दा गलत सन्देश प्रवाहित भयो, अन्तर्राष्ट्रिय बजारमा ।  त्यस  थियो । , उपसचिव दाहालको विमानस्थल अवलोकन यात्रामा 'शक्तिमा रहेका व्यक्ति' सँग असान्दर्भिक व्यक्ति किन पिछा गर्छन् भन्ने प्रश्न उठाइदियो ।प्रकाशित: चैत्र २७, २०७५ 
*********************************
समाचार निर्माता २०७५  सामाजिक विसंगति-संस्कार र राजनीतिक जालझेलप्रति कटाक्ष गर्न सिपालु छन्, लोकगायक पशुपति शर्मा । उनका गीतमा जागरणभाव र सन्देश हुन्छ । यही गुणले प्रिय बनेका पशुपतिले फागुन पहिलो साता 'लुट्न सके लुट...' गीत सार्वजनिक गरे, जुन तन्त्र आए पनि देश विकास नभएको नियतिप्रति रोष पोख्दै । युट्युबका माध्यमबाट गीत भाइरल हुँदै थियो । तर सत्तासीन नेकपा सम्बद्ध युवासंघले विज्ञप्ति निकालेरै गीत र पशुपतिलाई बहिष्कार गर्न आह्वान गर्‍यो । 'अरिंगाल' को आक्रमण बढ्दै गएपछि युट्युबबाट गीत हटाउन बाध्य पारियो । अभिव्यक्ति स्वतन्तत्रतामाथि यस्तो अंकुश लागेपछि पशुपति एकाएक चर्चामा आए । सामाजिक सन्जाल प्रयोगकर्ता उनको पक्ष/विपक्षमा धु्रवीकृत भए । कतिले कांग्रेसको इशारामा सरकारको छवि धुमिल्याउन गाएको आरोप लगाए । प्रधानमन्त्री केपी ओलीले समेत सुदूरपश्चिम प्रदेशसभालाई सम्बोधनका क्रममा अत्यन्त हल्का टिप्पणी गरे, 'लुटेर खा भाइ लुटेर खा भन्ने गीत बनाएछन्, जनताले मन पराएनन् ।' यो घटनालाई गणतन्त्रको कालो नजिर मानियो । सँगै अर्को सत्य, एउटै गीतमार्फत शक्तिशाली भनिएको दुई तिहाइ सरकार हल्लाउन सफल भए पशुपति । यसबाट वर्तमान सरकार र उनका कार्यकर्ताको नियत उदांगो भयो । आम दर्शकमाझ भने पशुपतिको लोकपि्रयता अझ उकासियो । देश/विदेशमा हुने सांस्कृतिक कार्यक्रममा उनको उपस्थिति बढ्दो छ ।  प्रकाशित: चैत्र २७, २०७५ 
*********************************
समाचार निर्माता २०७५  "बचत गुरु" बाट चिनिन थालेका छन्, प्रकाश कोइराला, २७ । दोलखाको पवटी गाउँमा जन्मिएका कोइराला ५ वर्षदेखि मुलुकका विभिन्न भागमा बालबालिका र विविध समुदायलाई बचतको महत्त्व सिकाइरहेका छन् । सुरुमा व्यक्तिगत रुपमा बचतको महत्त्व सिकाउन थालेका कोइरालाले हाल भने यसलाई व्यावसायिक मोडलमा अगाडि बढाएका छन् । सहरका विद्यार्थीसँग प्रतिव्यक्ति २० रुपैयाँ शुल्क लिएर यस्तो शिक्षा दिइरहेका कोइरालाले ग्रामीण क्षेत्रमा भने निःशुल्क चलाइरहेका छन् । केही बैंकसँग सहकार्य गरेर उनले यो शिक्षा दिइरहेका छन् । ४८ जिल्लामा स्वयंसेवकमार्फत कार्यक्रम चलाइरहेका कोइरालाले बालबालिकालाई बचतको महत्त्व सिकाउन पुस्तकसमेत प्रकाशित गरेका छन् । हालै युरोपको केन्द्रीय बैंकले उनको फिनलिको बुक ८ हजार थान खरिद गरेको छ । उनको कर्मलाई हालसम्म पनि राष्ट्रिय/अन्तर्राष्ट्रिय क्षेत्रले सम्मान गरिरहेको छ ।  गत असोजमा कोइरालालाई वेस्ट्रन युनियन र बेलायतको वान यङ वल्र्डले १४ हजार आवेदकमध्येबाट फाइनान्सियल लिट्रेजी च्याम्पियन्सका रुपमा सम्मानित गरेको छ । उनले यस क्षेत्रमा योगदान पुर्‍याएकै कारण ०७१ मा युथ फाइनान्सियल अवारनेस अवार्ड, ०७३ मा राष्ट्रिय युवा पुरस्कारलगायत अन्य दुई अन्तर्राष्ट्रिय अवार्ड पाउन सफल भएका छन् । हालसम्म उनको संस्थाले १ सय ७९ विद्यालय, १७ कलेज र २ सय ७९ स्थानीय सामुदायिक समूहका बालबालिकासहित १ लाख ७५ हजारलाई बचतको महफ्व बुझाउँदै आएको छ । प्रकाशित: चैत्र २७, २०७५ 
*********************************
समाचार निर्माता २०७५  नेपालमा केही भएन र नेपालले केही गरेन भनेर दाम र नामका लागि योग्य युवा अस्ट्रेलिया, क्यानडालगायतका कमाउ देशमा जान दौडिइरहँदा भूउपग्रह वैज्ञानिकद्वय आभास मास्के, २९, र हरिराम श्रेष्ठ, ३२, नेपाललाई पहिलो स्याटेलाइट दिई समाजमा गतिलो उदाहरण बनेका छन् । जापानमा नेपाली आर्थिक स्रोत र जनशक्ति परिचालन गरी उनीहरुले नेपाललाई पहिलो भूउपग्रह नेपालीस्याट १ दिएका हुन् ।  नेपाल सरकारका तर्फबाट नेपाल विज्ञान तथा प्रविधि प्रज्ञा प्रतिष्ठान (नास्ट) र जापानको क्युसु इन्स्टिच्युट अफ टेक्नोलोजी (क्युटेक) बीच सम्झौता भई करिब १ वर्ष ६ महिनामा नेपालीस्याट-१ (बर्ड्स-३) परियोजनाअन्तर्गत बनाइएको यो स्याटेलाइटले भविष्यमा उन्नत किसिमको तस्बिर आफैँ खिच्न सक्नेछ । यसका लागि अन्य विकसित देशको भर पर्नुपर्दैन । भविष्यमा नेपालले कुनै पनि प्राकृतिक प्रकोपको प्रारम्भिक पूर्वचेतावनी प्रणालीको विकासका लागि महफ्वपूर्ण भूमिका खेल्ने र अन्त्यमा भूउपग्रह प्रविधिमा प्रयोग हुने अत्यावश्यक सिस्टम विकास गर्नेछ । निर्माण तथा परीक्षणपछि सञ्चालन तयारीमा रहेको नेपालीस्याट-१ प्रक्षेपण ४ वैशाख ०७६ मा हुँदैछ भने इन्टरनेसनल स्पेस स्टेसन (आईएसएस) बाट अन्तरिक्ष कक्षमा जेठ अन्तिमसम्म छाड्ने तयारी छ । दैनिक १८/१९ घन्टा भोकै खटेको सम्झँदै हरिराम भन्छन्, "भुटान, बंगलादेश तथा श्रीलंकाले आफ्नै स्याटेलाइट बनाइसकेको सन्दर्भमा हाम्रो यो स्याटेलाइट अन्तर्राष्ट्रिय प्रविधिका लागि एक महफ्वपूर्ण उपलब्धि हो ।"प्रकाशित: चैत्र २७, २०७५ 
*********************************
समाचार निर्माता २०७५  विकासोन्मुख र कमविकसित मुलुकमा निजी क्षेत्र अघिअघि, सरकार पछिपछि हुने गरेका थुप्रै उदाहरण छन् । शिक्षित भट्ट, ३९, का सन्दर्भमा पनि यस्तै भयो । भट्ट नवप्रवर्तन व्यवसायमा रुचि राख्छन् । पोखरा युनिभर्सिटी टपर भट्ट १२ वर्षे जागिरे जीवन छाडेर केही वर्षदेखि मोटरसाइकलबाट सेयर्ड राइड (यात्राको सेवा) दिने स्टार्टअप (नवप्रवर्तन व्यवसाय) टुटल सेवा चलाइरहेका छन् । नियम आउनुपूर्व सुरु यस्तो सेवा यही कारण यस वर्ष विवादित बन्यो ।  पुस अन्तिम साता टुटलमा दर्ता भएका मोटरसाइकल चालकलाई महानगरीय प्रहरी ट्राफिक महाशाखाले पक्राउ गरेपछि चुलिएको विवादमा सर्वसाधारणले भने भट्टलाई साथ दिए । यातायात कम्पनीको सिन्डिकेट र ट्याक्सी चालकको मनोमानीले काठमाडौँमा सहज आवागमनमा समस्या झेल्दै आइरहेका सर्वसाधारणलाई प्रविधिमा आधारित उनको कम्पनीबाट सुचारु सेवाले सहज बनायो । पत्रपत्रिका, सामाजिक सन्जालमा टुटल सेवाको पक्ष/विपक्षमा तर्क आए । अन्ततः सर्वत्र विरोधपछि प्रधानमन्त्री केपी ओलीले समेत टुटलविरुद्ध कारबाही नगर्न निर्देशन दिए । टुटलमाथि कर छली आरोप पनि लाग्यो । भट्टले यस विषयमा माफीसमेत मागे । नवप्रवर्तन सोचलाई रोक्न नहुने तर्क र विश्वासमा यस्ता सेवालाई कानुनी दायरामा ल्याउन सरकार अग्रसर भएको छ । हाल टुटलमा १५ हजार मोटरसाइकल दर्ता छन् । उनी आगामी दिनमा ठूला यातायात साधनलाई समेत प्रविधिमा जोडेर यस्तो सेवा सुरु गर्ने सोचमा छन् । उनी साधनभन्दा पनि प्रविधि र सहज आवागमनमा आफ्नो सोच केन्द्रित गरिरहेका छन् ।  प्रकाशित: चैत्र २७, २०७५ 
*********************************
समाचार निर्माता २०७५  मन्त्रीलाई भ्रष्टाचार, अनियमिततामा साथ नदिने कर्मचारीको असमय सरुवा, फाजिल सामान्य परिघटना हुन् । र, शक्तिको आडमा हुने यस्ता परिघटनालाई धेरै कर्मचारीले स्वीकार्छन् । तर प्रेमप्रसाद सञ्जेल यस्ता उपसचिव हुन्, जसले सरकार र मन्त्रीका अनियमित कर्ममाथि प्रश्न मात्र उठाउँदैनन्, चुनौती नै दिन्छन् । २५ असोज ०७५ मा विराटनगर श्रम कार्यालयमा हाजिर भएका सञ्जेल ७० दिनमै सरुवामा परे । त्यसपछि सञ्जेलले गैरकानुनी सरुवाविरुद्ध चुनौती नै दिए, श्रममन्त्री गोकर्ण विष्ट र सचिव महेश दाहाललाई ।  सञ्जेलकै भाषामा विराटनगरस्थित औद्योगिक क्षेत्रका उद्योग अनुगमनमा श्रमिक तलब, भत्ता, औषधोपचार, बिमा, बिदाजस्ता आधारभूत सुविधाबाट वञ्चित थिए । राजनीतिक आड पाएका ठूला उद्योगीले श्रम ऐन कार्यान्वयन नगरेको तथ्य सार्वजनिक भएपछि सञ्जेललाई श्रम मन्त्रालयले ५ पुसमा सुनसरी सरुवा गरिदियो । अनि ९ पुसमा पत्रकार सम्मेलन गरेर उपसचिव सञ्जेलले कर्मचारी, नेता/कार्यकर्ता, उद्योगका अनियमितता पर्दाफास गरे । सञ्जेलको यो पत्रकार सम्मेलनको भिडियो करिब ८ लाख ७० हजारले हेरे । भाइरल भएका सञ्जेलले भनेका थिए, "मेरो सरुवा उद्योगीको दबाबमा मन्त्री विष्ट र सचिव दाहालले गरेका हुन् ।" त्यही बेहोराको उजुरी ९ पुसमा हुलाक र इमलेमार्फत प्रधानमन्त्री केपी ओली र संघीय मामिला तथा सामान्य प्रशासनमन्त्री लालबाबु पण्डितसम्म पुर्‍याए । ६ फागुनमा ताकेता गर्दा जवाफ नपाएका सञ्जेल १७ फागुनमा सर्वोच्च अदालत पुगे । अनि सर्वोच्चले गैरकानुनी सरुवा बदर गरिदिएपछि २३ फागुनमा पुनः श्रम कार्यालयमा हाजिर भए ।  नेकपा नेता तथा उद्योगी मोती दुगड, आरती स्टिल्स, क्वालिटी चाउचाउ, सेञ्चुरी मसलालगायतका एक दर्जन उद्योगमा सञ्जेलको टोलीले अनुगमन गर्दा श्रम ऐन कार्यान्वयन नभएको भेटिएको थियो । त्यसबाहेक ७० दिनकै अवधिमा जापान, क्यानडा, इराक, ताइवान पठाइदिने नाममा करोडौँ रुपैयाँ ठगी गर्ने टोलीविरुद्ध मुद्दा चलाइदिए । यसअघि क्षेत्रीय निर्वाचन कार्यालयमा प्रमुख रहेका सञ्जेलले करिब १ करोड ४३ लाखमा निर्माण भएको भवन एक वर्षमै चुहिएपछि छानबिनका लागि अख्तियार दुरुपयोग अनुसन्धान आयोगलाई लेखिपठाए । तर उल्टै त्यहाँबाट ०७५ वैशाखमा सरुवामा परे । प्रशासनभित्र रहेर आर्थिक अनियमितताविरुद्ध जेहाद छेड्ने सञ्जेलले ०६२ मा पशु सेवा विभागका काम गर्दा १९ महिनामा २३ कर्मचारीको जागिर खाइदिएको इतिहास छ ।  आफ्नै नेतृत्वको अनियमित कर्ममाथि धावा बोलेर प्रशासनमा टिक्ने दुर्लभ कर्मचारी हुन्, प्रेमप्रसाद सञ्जेल ।प्रकाशित: चैत्र २७, २०७५ 
*********************************
  देश संघीयताको बाटोमा तातेताते गर्न थालिसक्यो । तर सिंहदरबार पुरानै धङधङीमा छ । शासनको डोरो सकभर आफ्नो हातबाट फुस्कन नदिने केन्द्रीय मानसिकता एकातिर छ । त्यो डोरो टुटाएर अधिकारलाई प्रदेशमा पनि भित्र्याउने प्रादेशिक चाहना अर्कोतिर छ । यही अन्तर्द्वन्द्वको मोर्चामा अग्रभागमा देखिन्छन्, मोहम्मद लालबाबु राउत । त्यसैले त उनी भन्छन्, "बडा गाह्रो छ के ।"  ०७४ फागुनदेखि प्रदेश २ को मुख्यमन्त्री बनेयता उनमा केही गरेर देखाउने उत्कट चाहना देखिन्छ । तर संघीय सरकारसँग 'माथिको अधिकार तल सार' को गलफत्तीमै उनको दैनिकी गुज्रिरहेको छ । यो पीडा अन्य ६ प्रदेशका मुख्यमन्त्रीको पनि हो । उनले सिंहदरबारदेखि बालुवाटारसम्म पुगेर पटक-पटक अधिकारको केन्द्रीकरणविरुद्ध बोलेकै छन् । २८ वैशाख ०७५ मा जनकपुरको बाह्रबिघा मैदानमा मनको बह खोले । प्रधानमन्त्री केपी ओली उपस्थित भारतीय प्रधानमन्त्री नरेन्द्र मोदीको नागरिक अभिनन्दन कार्यक्रममा उनले दिएको अभिव्यक्ति विवादित पनि बन्यो । त्यहाँ उनले भने, "राज्य र संविधानको विभेदकारी नीतिका कारण मधेस पछाडि परेको छ ।"  विदेशी पाहुनासमक्ष उनले चुक्लीको शैलीमा अभिव्यक्ति दिनु हुन्थ्यो वा हुँदैनथ्यो ? बहस जारी छ । तर केन्द्रीय राज्यसत्ताले केन्द्रीकृत मानसिकता नत्याग्दासम्म काठमाडौँको कानसम्म पुग्ने गरी यस्ता अभिव्यक्ति आइरहन्छन् । नेपालको संविधान, ०७२ को परिकल्पनाअनुसार नेपालले संघीयताको ढाँचा अवलम्बन गरेको कुरा बारम्बार केन्द्रलाई स्मरण गराइरहनुपर्ने यस्तो बाध्यता राउतसहित अन्य मुख्यमन्त्रीहरुको पनि छ । जबकि हाम्रो शासकीय व्यवस्थाले व्यावहारिक रुपमा संघीय प्रणाली अपनाएको तीन वर्ष पुग्न थालिसक्यो ।  ५४ लाख जनसंख्याको यो प्रदेश पुरुषप्रधान छ । यहाँ जातजातिबीचको सामाजिक बनोटले धेरै समुदायको आर्थिक अवस्थालाई कमजोर बनाएको छ । विभेद जबर्जस्त छ । यसैलाई बुझेर 'बेटी पढाऊ, बेटी बचाऊ' अभियानदेखि 'पिछडिएका वर्गको उत्थान' सम्मका सामाजिक कार्यक्रमलाई अघि सारेर मुख्यमन्त्री राउतले सामाजिक समस्याको नाभिमा प्रहार गरेका छन् । कमजोर आर्थिक अवस्था र छोरी भएर जन्मिएकै कारण शिक्षाबाट वञ्चित हुनुपर्ने सामाजिक बेथिति अन्त्य गर्न, मधेसी समुदायमा विद्यमान दाइजो प्रथालाई जरैदेखि उखेल्न यो अभियान सार्थक हुने देखिन्छ । प्रदेशले अहिलेसम्म जे-जति अधिकार पाएको छ, त्यसको परिधिमा रहेर पनि कतिपय दूरगामी महफ्वका काम गर्न सकिन्छ भन्ने उदाहरण हो, यो । नेपालको पहिलो र अहिलेसम्म एक मात्र मुस्लिम मुख्यमन्त्री ५२ वर्षीय राउत समुन्नत मधेसको सपना देख्छन् । मुस्लिम समुदायबाट आए पनि धार्मिक सद्भाव कायम राख्न, एकअर्काको आस्था र संस्कारमाथि सम्मान जनाउन उनले निकै सतर्कतासाथ चालिरहेको कदम सराहनीय लाग्छ । उनी पैगम्बर मुहम्मद हजरतको शुभकामना एकातिर दिइरहेका हुन्छन् भने अर्कातिर चौठचन्द्र तथा हरितालिका तिज अवसरमा मुख्यमन्त्रीको हैसियतले शुभकामना सन्देश दिन अघि सरिहाल्छन् । प्रकाशित: चैत्र २७, २०७५ 
*********************************
समाचार निर्माता २०७५केपी ओली नेतृत्वको सरकार गठन भएपछि पहिलो पटक केही काममा वाहवाही पायो भने त्यो यातायात व्यवसायमा रहेको सिन्डिकेट तोड्ने निर्णय थियो । सत्तापक्षले त सरकारको यस निर्णयको 'भव्य' स्वागत गर्‍यो नै, प्रतिपक्षले समेत साथ दियो । त्योभन्दा ठूलो साथ सरकारले सर्वसाधारणबाट पायो । सिन्डिकेट तोड्ने कदमलाई कार्यान्वयनको चरणमा लगेका थिए, यातायात व्यवस्था विभागका महानिर्देशक तथा सहसचिव ले । विगतमा पनि सरकारले दर्जन पटकभन्दा बढी सिन्डिकेट तोड्ने प्रचार गरेको थियो । तर ती सधैँ प्रचारमै सीमित रहन्थे । पछिल्लो पटक भने महानिर्देशक भट्टराईको पहलकदमीकै कारण कार्यान्वयनको चरणमा पुगेको थियो । भट्टराईले प्रधानमन्त्री, गृहमन्त्रीलगायतसँग पटक-पटक सल्लाह गरेर सिन्डिकेट तोड्ने पहल गरेका थिए । तर भट्टराईको कदमको बाधक उनकै विभागीय मन्त्री रघुवीर महासेठ बनिदिए ।  सम्पत्ति विवरणअनुसार पहिलो धनी सूचीमा रहेका मन्त्री महासेठले वर्षौंदेखिको सिन्डिकेट हटाउन अहोरात्र पहल गरेका भट्टराईलाई नै सरुवा गरिदिए । त्यसपछि सर्वसाधारण महासेठमाथि त खनिए नै, सिन्डिकेट तोड्ने प्रयास पनि अधकल्चोजस्तो बन्न पुगेको छ । यातायात व्यवसायीलाई कम्पनीमा लैजाने मिति थपिएको थपियै छ । मन्त्री महासेठकै मिलिभगतमा सिन्डिकेट तोड्ने समयावधि तन्किरहेको छ । प्रकाशित: चैत्र २७, २०७५ 
*********************************
समाचार निर्माता २०७५  चुनावपिच्छे खुम्चिँदो नेपाल मजदुर किसान पार्टी भक्तपुरमा भने एकछत्र छ । सोही पार्टीबाट निर्वाचित मेयर हुन्,  । उनले भक्तपुरलाई सफासुग्घर राख्दै मौलिक र सांस्कृतिकपन जोगाई राखेका छन् । त्योभन्दा धेरै नगरबासीको घरदैलोमै शिक्षा-स्वास्थ्य सेवा पुर्‍याएर खास अर्थमा समाजवादउन्मुख स्थानीय सरकार चलाइरहेका छन् ।  ०४९ र ०५४ को स्थानीय निर्वाचनमा वडा-२ को वडाध्यक्षको अनुभव बटुलेका प्रजापतिले ०७० को संविधानसभामा भक्तपुर-२ बाट सभासद् जितेका थिए । उनै पूर्वसांसद अहिले भक्तपुरलाई देशकै नमुना स्थानीय सरकार बनाउन लागिपरेका छन् । भक्तपुरका प्रत्येक वडावडामा स्वास्थ्य सुविधा पुर्‍याइएको छ । स्वास्थ्य स्वयंसेविका र स्टाफ नर्सहरु ज्येष्ठ नागरिक र गर्भवतीको स्वास्थ्य जाँचका लागि घरघरै पुग्ने गरेका छन् ।  नगरपालिकाले च्याम्हासिंह, भगवतीस्थान र व्यासीमा सञ्चालन गरेका स्वास्थ्य केन्द्रले राम्रो सेवा दिइरहेका छन् । ती केन्द्रमा १६ विशेषज्ञसहित ३० चिकित्सक कार्यरत छन् । स्वास्थ्य जाँचका क्रममा जुन समस्या धेरै देखिन्छ, त्यसैका विशेषज्ञसहित स्वास्थ्य शिविर चल्छ । महिलामा पाठेघरको समस्या देखिएपछि शिविर राखियो । नसर्ने रोग उच्च रक्तचाप, मधुमेहको उपचारपछि भर्खरै आँखा शिविर राखियो । १ साउन ०७४ देखि आयुर्वेदिक स्वास्थ्योपचार सेवासमेत सुरु गरिएको छ । नगरपालिका अहिले २५ शैरयाको ख्वपः अस्पताल निर्माणमा जुटेको छ ।  नगरपालिकाले स्थानीय सरकार सञ्चालन ऐन, ०७४ लागू भएपछि कक्षा १ देखि ६ सम्मको स्थानीय पाठ्यक्रम तयार पारेर पढाइ सुरु गरेको छ । पाठ्यक्रममा भक्तपुरको इतिहास, भूगोल, कला-संस्कृति, सम्पदा, खेलकुद सामग्री समेटिएका छन् । विद्यालयमा रन्जना लिपि सिकाइँदैछ । कक्षा ८ को अन्तिम परीक्षा नगरपालिका स्वयंले सञ्चालन गरी समयमै परीक्षाफल सार्वजनिक गर्‍यो । नगरबासीलाई शैक्षिक ऋणका लागि निर्देशिका बनेको छ । प्रत्येक वर्ष दुई विद्यार्थीलाई चिकित्साशास्त्र अध्ययनमा छात्रवृत्ति दिन थालिएको छ ।  नगरका सबै वडा र नगरपालिकाद्वारा सञ्चालित कलेजमा व्यायाम सामग्री वितरण गरी जडान गरिएको छ । त्यसैले हरेक बिहान भक्तपुरमा व्यायाम गर्ने लहर चलेको छ । ज्येष्ठ नागरिक, एकल महिला, अपांगताजस्ता सामाजिक सुरक्षा भत्ता वितरण गर्न वडा जनप्रतिनिधि घरघरै पुग्छन् । कुहिने र नकुहिने फोहोर भिन्नभिन्न दिन संकलन गरिन्छ । कुहिने फोहोरबाट कम्पोस्ट मल बनाई बिक्री गर्ने गरिएको छ । त्यसले एकातर्फ व्यवस्थित रुपमा फोहोर व्यवस्थापन भएको छ भने अर्कोतर्फ खेतबारी मात्र मलिलो भएको छैन, कौसी र छतमा समेत तरकारी फलिरहेका छन् ।  पुरानो सांस्कृतिक नगर भक्तपुरले कला-संस्कृति र सम्पदा संरक्षणलाई विशेष महफ्व दिएको छ । वर्षैभरि विभिन्न सांस्कृतिक गतिविधि भइरहने नगरमा संस्कृति र बाजा संरक्षणका लागि उल्लेख्य पहल भएका छन् । ०७२ को भूकम्पबाट क्षति पुगेका ७३ सम्पदाको जीर्णोद्धार तथा पुनर्निर्माण भइसकेको छ ।  लोभलाग्दो ढंगले सम्पदा पुनर्निर्माण भएको देखेका राष्ट्रिय पुनर्निर्माण प्राधिकरणका प्रमुख कार्यकारी अधिकृत सुशील ज्ञवालीले भक्तपुरका मेयर प्रजापतिलाई भेटेर रानीपोखरी पुनर्निर्माणमा सहयोग मागे । उनले दक्ष जनशक्ति पठाएर सघाउने प्रतिबद्धता जनाए । त्यसैअनुसार अहिले भक्तपुरे श्रमिक रानीपोखरी पुनर्निर्माणको काम गरिरहेका छन् । प्रकाशित: चैत्र २७, २०७५ 
*********************************
- चैत्र २७, २०७५ आउँदो शुक्रबारबाट प्रदर्शनमा आउन लागेको सलिनमान बानियाँ  स्टारर चलचित्र ‘यात्राः अ म्युजिकल भ्लग’ले उपहार योजना ल्याएको छ । मकै एपसँगको सहकार्यमा आयोजना गरिएको प्रतियोगितामा प्रश्न सोधिएको छ, जसको सही जवाफ दिनेमध्येबाट एक जनाले एक लाख नगद पाउनेछन् । चलचित्रमा मलिका महतले तपस्याको भूमिका निर्वाह गरेकी, उनले आफ्नो आँखाको ज्योती कसरी गुमाउँछिन् ? यस प्रश्नको जवाफका लागि सहभागीले ट्रेलर हेरेर दिएको अप्सन मध्ये एकमा टिक लगाउनु पर्नेछ । टिक लगाएपछि प्रतियोगीले आफ्नो नाम र नम्बरसागै इमेलसहितको प्रयोग गरि सबमिट गर्नु पर्नेहुन्छ । यसमा विश्वभरका जो कोहीले पनि सहाभागिता जनाउन पाउने चलचित्र निर्माण पक्षले जनाएको छ ।  नेपालबाट विनर भए १ लाख नगद र विदेशबाट भए नौ सय युएस डलर प्रदान गरिने प्रस्तुतकर्ता चिजकुमार श्रेष्ठले बताए । यो प्रतियोगिता आउादो चैत्र २९ गते विहान ८ बजे बन्द गरिने छ भने आउादो वैशाख २० गते फेसबुक लाइभमार्फत विजेता घोषणा गरिनेछ ।  चलचित्रमा सलिनमान बानिया सलोन बस्नेत, जान्वी बस्नेत, जय नन्द लामा, रेअर राई, प्रेक्षा बज्राचार्य, धिरेन शाक्य, राजाराम पौडेल, विशाल कटवाल, समृद्धि राई, योगेश जंग कुावर, ईश्वर पौडेल, नानीकाजी डंगोल, राजेश बिसुराल, इश्वर पौडेल, देशभक्त खनाल, कमल मैनाली, सौगात शर्मा लगायतको अभिनय रहनेछ । विदेशी कलाकारहरु चाइनाका जुन झाङ र केन्याका बबीको पनि अभिनय रहनेछ ।   
*********************************
- चैत्र २७, २०७५ नेपाली चलचित्रको बजार विदेशसम्म फैलिएपछि विदेशमा बसोबास गर्ने नेपाली भाषीहरूसमेत यो क्षेत्रमा आकर्षित हुन थालेका छन् । केही अघि नेपाली मुलकी भारतीय मोडल रेवती क्षेत्रीले चलचित्र समर लभमा अभिनय गरेकी थिइन् । यसबीच कोलकातामा बसोबास गर्ने नेपाली मुलकी श्रद्धा क्षेत्री पनि रजतपटमा भित्रिएकी छिन् । अघिल्लो साता फ्लोरमा गएको चलचित्र हृदयभरिमार्फत श्रद्धाले नेपाली चलचित्रमा पदार्पण गरेकी हुन् । सुरज सुब्बा नाल्बोद्वारा निर्देशित उक्त चलचित्रमा श्रद्धाले मिस नेपालको भूमिका निर्वाह गर्ने बताइएको छ । श्रद्धा भारतमा मोडलका रूपमा स्थापित छिन् । कोलकातामै बसेर उनले मोडलिङलाई निरन्तरता दिइरहेकी छिन् । हृदयभरिमा श्रद्धाले अभिनेता पल शाहसँग अनस्क्रिन रोमान्स गर्नेछिन् ।   
*********************************
- चार वर्षअघि वसन्तपुरमा बार खोलेकी थिइन्, तेस्रो लिंगी मोडल , २६, । ठमेलमा पिंक टिफानी रेस्टुराँ एन्ड बार खोलेको दुई वर्ष भयो । तेस्रो लिंगीद्वारा सञ्चालित नेपालकै पहिलो बारकी सञ्चालिका लामासँगको कुराकानी :    सबैले प्रशंसा गर्नुहुन्छ । नेपालका थुप्रै सेलेब्रिटी आएर मेरो हौसला बढाइरहनुभएको छ ।    माल्भिका सुब्बा उद्घाटनमा आउनुभएको थियो । पूर्वमिस नेपाल सृष्टि श्रेष्ठ, नायिका सुष्मा कार्की, साम्राज्ञीराज्यलक्ष्मी राणासहित टन्नै सेलेब्रिटी आएका छन् ।    ठूलो अर्थ राख्छ । यहाँ धेरै यौनिक अल्पसंख्यक आउँछन्, अचम्मित भइरहेकी छु । यति धेरै तेस्रो लिंगीहरु अहिलेसम्म गुम्सिएर कहाँ बसेका थिए ? संसारदेखि अपहेलित भएर हिम्मत हार्नेहरुका लागि प्रेरणा हो, यो बार ।   नामी नाइट क्लब, डान्स बार जाँदा हाम्रो यौनिकता चाल पाएर छिर्न पाइँदैन थियो । एक किसिमले थिचिएका थियौँ । त्यसपछि आफू रमाउने ठाउँ आफैँ बनाउने क्रममा बार जन्मियो ।    सुरुमा थुप्रै थिए । अरु ठाउँमा राम्रो अवसर पाएर गए । अझै तीन-चार जना छन् । उनीहरुको परिचय नखुलाऔँ ।    कतिपयका अभिभावकले कस्तो बार हो भनेर सोध्छन् । चिकित्सक लगायतका प्रतिष्ठित पेसाका व्यक्ति पनि यहाँ आफ्नो पहिचान खोल्छन्, तर समाजमा खुल्न सक्दैनन् । समस्या छ ।    सभासद् पद त संयोगवश पाएको हो । समाज परिवर्तन हुन बाँकी नै छ । राजनीतिक दलले जनमत गुम्दै गएको थाहा पाएपछि जनतालाई आकषिर्त गर्न तेस्रो लिंगीलाई लिएका हुन् । यौनिक अल्पसंख्यकका लागि छुट्टै कोटा छैन ।    व्यवसाय र मोडलिङलाई सँगसँगै लैजाने । बारको शाखा पोखरालगायतका सहरमा खोल्ने योजना छ ।प्रकाशित: चैत्र २६, २०७५ 
*********************************
-  भारतीय प्राध्यापक सँग का प्रश्न :    हामीले २ वर्ष निकै परिश्रम गरेर, चर्चा/परिचर्चा गरेर, सबैसँग छलफल गरेर प्रतिवेदन तयार पार्‍यौँ । प्रतिवेदन दुवै राष्ट्रका प्रधानमन्त्रीले समय मिलाएपछि बुझाउन हामी तयार छौँ ।    पहिले भारतमा रिपोर्ट प्रस्तुत गरेर लगत्तै नेपालमा बुझाउने सल्लाह गरेका थियौँ । भारतीय प्रधानमन्त्री नरेन्द्र मोदीले समय नदिनुभएकाले अन्योल उत्पन्न भएको हुन सक्छ ।    यसपालि भारतको चुनाव निकै रोचक हुन्छ । त्यहाँ पाँच वर्षअघिजस्तो कुनै पार्टीको एकल प्रभाव देखिएको छैन । कुनै राजनीतिक दलको पनि पूरा देशभरिमा पकड छैन । यो चुनावमा एकत्रित ठूलो मुद्दै नआउनु अर्को रोचक पक्ष हो । मुद्दा नहुँदा दलहरूलाई मतदाता आकषिर्त गर्न सास्ती छ । त्यही भएर उनीहरू सस्तो नारा, पूरा हुनै नसक्ने कार्यक्रम फ्याँकिरहेका छन् ।  भारतमा जुन पार्टीले सरकार बनाए पनि केही चुनौती हुनेछ । पहिलो, हाम्रो आर्थिक व्यवस्था अति नै बिग्रेको छ । सरकारले हाम्रो आर्थिक हैसियत बढ्यो भनिरहेको छ । अर्थशास्त्रीले यसलाई झुटो, बनाबटी भनिरहेका छन् । अर्थ व्यवस्था साँच्चै तल झरिरहेको छ, विशेषगरी रोजगारका क्षेत्रमा । दोस्रो, हाम्रो देशका वित्तीय, शैक्षिक, योजनाका संस्था यो ५ वर्षमा रुग्ण अवस्थामा पुग्न आँटेका छन् । सरकारी र दलीय हस्तक्षेप ज्यादा भएर यी संस्थाहरू शिथिल बनेका छन् । रुग्ण संस्थामा नयाँ जोश भरेर अगाडि बढाउनु चुनौतीपूर्ण देख्छु । तेस्रो, हाम्रो विदेश नीति हाम्रै लागि ठूलो चुनौती बन्दै छ । प्रधानमन्त्रीले विदेश नीतिलाई सुधार्ने ठूलो कोसिस गरे तर परिणाम देखिएन । सायद परिणाम दिने संस्थाहरूलाई अगाडि नबढाएर हुन सक्छ ।    काम लागेन भन्नुभन्दा पनि ठोस परिणाम दिन सकेन भनौँ । फेरि भाजपाकै सरकार आएको खण्डमा यही कुरो अगाडि बढाए परिणाम आउँछ कि भन्ने आश पनि छ ।   विदेश नीति राम्रो भएन भने १९९६/९७ मा चन्द्रशेखरको कार्यकालमा जुन किसिमको अस्थिरता, शिथिलता थियो, त्यो दोहोरिन्छ ।   हामीले स्वतन्त्रता प्राप्त गरेपछिको ७०/७२ वर्ष साम्प्रदायिकताको मुद्दा उठेको थिएन । हाम्रोमा क्षेत्रीयतावाद यति माथि आयो कि, राष्ट्रको त कसैले कुरा गर्नै छाड्यो । सबै आ-आफ्नो क्षेत्रीयताको कुरा गर्नपट्टि लागे । राष्ट्रको मुद्दाबारे चर्चा/परिचर्चा कम हुन थाले । मानिसमा पहिले चर्चा/परिचर्चा गर्नुमा जति चाख, कौतूहल, इच्छा थियो, त्यो यसपालि घटेर गयो ।    भारतमा संघीयताको मुद्दा अहिलेसम्म पनि पूर्ण रूपले समाधान भएको छैन । भारतको संविधानमा संघीय व्यवस्था, मस्यौदालगायत सबै कुरा प्रस्ट ढंगमा विस्तृत राखिएको छ । त्यस्तो स्थितिमा पनि भारतमा अझै संघीयतासम्बन्धी प्रश्न गहन रूपमा रहेको छ । तपाइर्ंले संघीयताको विषयमा गहिरिनुभयो भने भारतमा जस्तो उदाहरण सायद विश्वमै पाउनुहुन्न । संघीयताले ल्याएको उत्कृष्ट र निकृष्ट उदाहरण भारतसँग छ । नेपालले भारतको अनुभव, व्यवस्थालाई हेरेर सिक्नुपर्ने कुरा ल्याउनुपर्‍यो । भारतमा भूल भएको कुरा संविधानबाट हटाउनुपर्छ । भारतमा जस्तो जातीय/क्षेत्रीय विविधता नेपालमा छैन । यसले नेपाललाई केही सुबिस्ता छ ।              विदेश नीतिमा हाम्रो एउटा मन्त्र छ, नयाँ कुरालाई अगाडि बढाऊँ र ल्याउनुपर्ने वा खास कुरालाई जस्ताको तस्तै राखौँ । योपल्ट पहिलोचोटि हामीले पहिला कहिल्यै नभएका कुरा ल्याउने कोसिस गर्‍यौँ । त्यो एकदमै राम्रो प्रयास हो ।  तर त्यसले ५ वर्षको छोटो अवधिमा डरलाग्दो तलमाथि ल्यायो । नेपालसँगको सम्बन्धमा यस्तो तलमाथि यसअघि देखिएकै थिएन । यसले के पनि देखाउँछ भने नेताले भनेको कुरो भारतभित्रकै संस्थाहरूले बुझ्न सकेनन् । दोस्रो, विदेश नीतिसँग जोडिएका संस्थाको कुरो नेताले पत्याएनन् । नेता र संस्थाबीचको सम्मिलनमा अलिकति तलमाथि आएको छ । सुमधुर सम्बन्ध हराउँदै गएको छ । नेताले एउटा चीज गर्न खोज्ने तर विदेश नीतिसम्बन्धी संस्थाले अर्को चीज रोज्ने । यस्तो खाडल नेपाल सम्बन्धमा मात्र देखिएन । भारतीय विदेश नीतिको खाडल इतिहासमा प्रथम पटक अमेरिका-सम्बन्धमा पनि देखियो ।    यसका तीन पक्ष छन् । एउटा पक्ष हो, भारतले राष्ट्रसँग सम्बन्ध राख्ने कि नेतासँग भन्नेमा फेल खायो । नेता त आज छ, भोलि हुँदैन । हाम्रो सम्बन्ध नेतागत भयो, जनतागत भएन । दोस्रो कुरा, हाम्रो छिमेकको पारम्परिक पद्धति काम लाग्दैन । कारण, अहिले छिमेकी राष्ट्रका खेलाडीहरू एकदमै पक्षपाती छन् ।  भारतले ठान्छ, दक्षिण एसियामा हाम्रो प्रभुत्व छ । अरूले केही गर्न सक्दैन । चीनलाई भारतले हेर्ने चस्मा यही हो । यो सोच हटाउनुपर्छ । भारतले आफ्नो यस पारम्परिक नीतिको ठाउँमा नयाँ नीति अपनाउनुपर्‍यो । तेस्रो, सरकार-सरकारको सम्बन्ध पनि काम लाग्दैन । नयाँ पुस्ता आइसक्यो । उसले सरकारभन्दा धेरै पर सोच्छ । प्रविधि, पढाइलेखाइ, एक्सपोजर र उनीहरूको हाउभाउले नयाँ पुस्तालाई निकै माथिबाट सोच्ने बनाइसकेको छ । सरकारचाहिँ आजभन्दा ५० वर्ष अगाडि जे सोच थियो, अहिले पनि त्यही छ भन्ने मान्यता राख्छ र नीति बनाउँछ । भारत विदेश नीतिमा फेल हुनुको कारण यही हो ।    भारतले जसरी नेपालमा नाकाबन्दी लगायो । यसले देखाउँछ, सरकारले सरकारदेखि सरकारसम्म मात्रै सोच्यो । नयाँ पिँढीबारे सोचेको भए यस्तो हुँदैन थियो । यसबाट कति धक्का लाग्यो भनेर अहिले भारत सरकारले आत्मबोध गरेको छ । यस्तो गलत सोचबाट निस्किनैपर्छ ।   यसका पनि दुई-तीन पक्ष छन् । पहिलो, नेपाल एउटा स्वतन्त्र राष्ट्र हो । यो हैसियतले उसले गर्ने काम स्वतन्त्र हुन्छन् । नेपालले चीनसँग भन्दा अमेरिकासँग सम्बन्ध राख्छु भन्न पनि सक्छ । राष्ट्रले जे गर्छ, त्यो उसकै कुरा हो । दोस्रो, चीनले नेपालमा जे गर्न खोज्दै छ, त्यो पाकिस्तान, अफ्रिका, अमेरिका र युरोपेली मुलुकसँग गर्न खोज्दै छ । यो नयाँ कुरा होइन । तर भारतका लागि यो नयाँ भयो ।  चीनले भारतीय सरोकारका क्षेत्रमा अहिलेसम्म कसैले नगरेको 'ट्रान्सफर्मेटिभ इन्फास्ट्रक्चर' प्रयोग गर्न थाल्यो । अर्को कुरा, यो कनेक्टिभिटीको विकास भारतकै स्वतन्त्रता, सार्वभौमिकतासँग जोडिएको छ । तर मलाई लाग्छ, भारतको यो स्थिति २/४ वर्षपछि परिवर्तन हुन्छ ।  किनभने अमृतसर उतापट्टि लाहोरतिर ८७ किलोमिटर बाटो चीनले लैजाँदै छ । त्यो बाटोको प्रभाव अमृतसर, गुजरातमा पर्छ कि पर्दैन ? आँखा चिम्म गर्ने कि त्यो प्रभावसँग जुध्ने ? वा प्रभावबाट फाइदा उठाउने ? एकापट्टि फाइदा, अर्कोपट्टि राष्ट्रिय सुरक्षा, सार्वभौमिकताको विषय छ । यो सबै कुरालाई नापजोख गरेर सरकारले भन्नुपर्छ ।  सन् १९९७ मा नेपालले पाएको फूलबारी करिडरको सुविधा राष्ट्रिय सुरक्षा खतरामा पर्ने भन्दै दिनुहुँदैन भन्ने भारतीय मान्यता थियो । यो विषय राजा महेन्द्रले युनाइटेड नेसन्स कन्फ्रेन्स ट्रेड एन्ड डेभलपमेन्ट र ग्रुप अफ ७७ को बैठकमा उठाएका थिए । १९७०/७१ मा नेपालमाथिको नाकाबन्दी यही कारणबाट लगाएको थियो । पछि भारतले यो सुविधा दियो । राष्ट्रिय सुरक्षामा आँच आएन । हिजो/अस्तिसम्म बंगलादेशमा हाम्रो बिजुलीको तार जोडिनै हुँदैन भन्ने थियो । २० वर्षअघि हामीले यस्तो हुनुपर्छ भन्दा हाम्रो विदेश नीतिमा आघात पुग्न सक्छ भन्थे । पुगेन त । सोच बदल्नुपर्छ ।    अहिले छैन । पाकिस्तान प्रशासित कास्मिरमा बाटो बनाएर चीनले भारतको सार्वभौमिकताको प्रश्नलाई त्याग्यो या नजरअन्दाज गर्‍यो भन्ने भारतको बुझाइ छ । नत्रभने बीआरआई स्वीकार्न भारतलाई गाह्रो छैन ।    चीनलाई आफ्नो ढोका अगाडि या सँघारतिरै रोक्ने भन्ने अमेरिकाको चासो हो । रोक्ने एउटा आधार हो इन्डो-प्यासिफिक । चीन जमिनमार्फत जोडिएर विश्वभर अगाडि बढ्दै छ । त्यति नै गतिशीलता समुद्रमार्फत पनि छ । अमेरिकाले कहिल्यै पनि सोचेन कि चीन यति द्रुत गतिमा बढ्न सक्छ भनेर ।  इन्डो-प्यासिफिक रणनीतिमा शब्दमै भारतलाई केन्द्र बनाएर प्यासिफिकमा ल्याउनुपर्छ भन्ने बुझिन्छ । अमेरिकाले मात्रै गर्न नसक्ने भएपछि भारतलाई केन्द्रमा राखेको हो । प्यासिफिक क्षेत्र वरिपरिको नयाँनयाँ खेलाडीलाई एक झून्ड बनाएर लडेको खण्डमा पार लाग्छ भन्ने अमेरिकी सोच हो । यसमा नेपाल, बंगलादेश, म्यानमारजस्ता राष्ट्र आए । नेपालले के सोच्छ, अहिलेसम्म स्पष्टता आएको छैन ।         अमेरिकाले नेपालमा प्रभाव गर्न खोजेको यो पहिलो होइन । सन् १९६० को दशकमा तिब्बतमा चीनले आफ्नो प्रभुत्व बढाउन थालेपछि चीनविरुद्ध अमेरिकाले युरोपसँग मिलेर तर्कवितर्क सुरु गर्‍यो । नेपाललाई आधार बनाएर चीनविरुद्ध तिब्बतमा हमला गर्‍यो । चीन र अमेरिकाको तिक्त सम्बन्धमा नेपाल किन पर्ने ? परेको खण्डमा कति आघात पुग्छ, कति फाइदा पुग्छ ? नेपालले बुझ्नुपर्ने हो । अमेरिकाको लोभलालचमा पर्ने कि, के गर्ने भन्नेमा भारतभित्रै पनि तर्कवितर्क हुन्छन् ।    यो सब तर्कयुक्त कुरा हुन् । दुई जना बसेर आफ्नो बयान दिनुभन्दा सबै सरोकारवाला, बौद्धिक व्यक्ति बसेर यो विषयमा तर्क गर्नुपर्छ । बीआरआईबारे ज्यादा तर्क हुने राष्ट्र अमेरिका हो । बीआरआईले नेपाललाई खर्लप्पै खाने त होइन ? नेपालभित्र यसबारे तर्कवितर्क गरेर निचोडमा पुग्नुपर्छ ।    यहाँ भारतको उदाहरण सान्दर्भिक हुन्छ । प्रविधिमा आएको विकाससँगै 'नेसनल इन्स्टिच्युट अफ टेक्नोलोजी' आयो । यसले मात्रै गर्न नसक्ने भयो भनेर टि्रपल आइटी इन्स्टिच्युट अफ टेक्नोलोजी आयो । यो कुरा नेपालमा हुनै सकेन । सरकारले संस्थाहरू बनाउनुपर्‍यो मास कम्युनिकेसन, पुरातत्वसम्बन्धी ।  पुराना संस्थाको अहिलेको पुस्तासँग सोच मेल खानै सक्दैन । विश्वभरका राम्रा विश्वविद्यालयमा पढेका विद्यार्थी छन् । उनीहरूमा क्षमता छ, ज्ञान बटुल्ने कौतूहल छ । केही गर्छु भन्ने प्रतिबद्धता छ । त्यसकारण नयाँ संस्था बनाउनुपर्‍यो । चिन्तन, मन्थन गर्नुपर्‍यो । तर नेपालका अधिकांश व्यक्ति राजनीतिक दलसँग प्रत्यक्ष वा अप्रत्यक्ष गाँसिएका छन् । भारतको नेहरु विश्वविद्यालयमा शिक्षकहरू राजनीतिक दलदेखि बाहिरै बसेका छन् । राजनीतिक दलको काम नै आफूतर्फ आकषिर्त गर्ने हो । तर हामी जुन दिन त्यहाँ पस्छौँ, उनीहरूजस्तै हुन्छौँ भन्ने धारणा बोकेर अलग्गै बस्नुपर्छ । कलकत्ता विश्वविद्यालय, हैदरावाद विश्वविद्यालयमा पनि शिक्षकहरू राजनीति बाहिरै छन् । योचाहिँ नेपालमा देखिएन ।   नेपालमा एलिट एकदमै कम भएकाले राजनीतिक दलहरूलाई ती एलिटलाई काम गराउन एकदमै सुबिस्ता हुन्छ । भारतमा एलिट थुप्रो छन् । उनीहरूलाई ल्याएर राख्ने स्पेस छैन । तानेर ल्याए पनि उनीहरूले कुरा सुन्दैनन् ।    त्यो सत्य हो । सरकारको सोच र शैलीले त्यो देखाउँछ । त्यही भएर संस्थाहरूलाई स्वतन्त्रता, स्वायत्तता दिनु आगामी सरकारलाई सबैभन्दा ठूलो चुनौती हुनेछ ।  प्रकाशित: चैत्र २६, २०७५ 
*********************************
- तीखो काँडाधारी कपाल भएका बोस्टन सिमिच नामक चारमहिने शिशुले युवा वा वयस्क मानिसले नपाउने चर्चा पाएका छन् ।  यसरी भाइरल हुने शिशु अस्ट्रेलियाको पर्थमा जन्मेका हुन् । दुई सन्तानकी आमा तारा सिमिचले उनका तस्बिरहरु इन्स्टाग्राममा राखेकी थिइन् ।  ताराका अनुसार कपालकै कारण मानिस बाटोमा हिँड्न छाडेर उनलाई घोरिएर हेर्न थाल्छन् । भन्छिन्, 'मेरो बाबु हिजोआज जहाँ पुग्यो, त्यहाँ एक किसिमको तरंग ल्याइदिन्छ । कतिपय मानिस चारमहिने बाबुको यत्रो कपाल भन्दै अचम्म मान्छन् ।’ सामाजिक सन्जालमा उनको तस्बिरमा 'आफ्नो सपनाको कपाल' लेख्ने प्रशस्त छन् । एक प्रतिक्रिया छ, 'हे भगवान् ! बच्चाको कपाल कस्तो अद्भुत !’          प्रकाशित: चैत्र २६, २०७५ 
*********************************
- हालै हामी केही पत्रकार दिल्ली भ्रमणमा थियौँ । त्यहाँ हामीले   अनलाइनका पत्रकारसँग कार्यालयमै भेट्यौँ । सुरुमा हामीलाई लागेको थियो, उनीहरुको कार्यालय भव्य होला तर पुग्दा सानो र सौम्य पाइयो । अनलाइन पत्रिकाको भीडमा ले आफ्नो अस्तित्व कसरी जोगायो र फरक पहिचान कायमै राख्यो भन्ने जिज्ञासा थियो हामीसँग । सम्पादकीय कक्षका सबैजसो पत्रकार आफ्नो उद्देश्यमा प्रस्ट र एकमत देखिए । यो नै को तागतजस्तो लाग्यो । "सत्ता र शक्तिलाई प्रश्न गर्न सजिलो छैन, यसमा ठूलो चुनौती भोग्नुपरेको छ । कर्पोरेट र राजनीतिक प्रभावमुक्त पत्रकारिता गरिरहँदा कहिलेकाहीँ आफ्नै विरादरीबाट तगारो आइपुग्छ," का संस्थापक सम्पादक सिद्धार्थ बर्द्धराजन भन्दै थिए, "एकातर्फ हामी प्रश्न गरिरहेका हुन्छौँ, अर्कोतर्फ अरु मिडियाले प्रश्न गर्नुको साटो जवाफ दिइरहेका हुन्छन् ।" सत्ताले जवाफ दिने ठाउँ मिडियाले ओगटिदिएपछि उसलाई हाइसन्चो भएको छ । त्यसैले मोदीराजमा 'गोदी मिडिया' को बहस बाहिरियो । हो पनि, पत्रकारिताको लामो इतिहास भएको भारतमा यसअघि मिडियाको भूमिकालाई लिएर यति साह्रो प्रश्न उठेको थिएन । ले विचार र समाचारलाई समान महत्त्व दिएको छ । यो भनेको पत्रकारितामा धारा परिवर्तन हुनु हो । समाजलाई सूचना दिएर मात्र पुगेन, त्यो सूचनाले के गर्छ ? बताउन विचार (ओपेड) पनि चाहिन्छ । पहिले सूचना देऊ, पाठक र श्रोताले आफैँ सोच्छ भन्ने थियो । अब तथ्य सूचनाले के भन्छ ? त्यो पनि बताइदिनुपर्‍यो ।   हामी दिल्ली पहाडगन्जको एउटा होटलमा बसेका थियौँ । बिहानको चिया खान छेउको ढावामा गयौँ । त्यहाँ बिहारका सामाजिक कार्यकर्ता प्रभात तिवारी भेटिए । कुराकानीका क्रममा तिनले आफूलाई भारतीय प्रधानमन्त्री नरेन्द्र मोदीका समर्थक बताए । तर उनी भन्दै थिए, "यसपटक मोदी लहर पहिलेजस्तो छैन ।" भारतीय राजनीतिमा कंग्रेसको भूमिकाबारे उनको टिप्पणी सन्तुलित थियो । हाम्रा गफगाफ चिया पसलेले पनि सुनिरहेका थिए । उनका हाउभाउले बुझिन्थ्यो, ती गफगाफ तिनलाई पचिरहेको छैन । हद त त्यतिखेर भयो, जब उनी चिया पकाउन छाडेर हाम्रो गफमा मिसिए । बिनाबोलावट आएका तिनले नेहरु-गान्धी सबैलाई सस्ता गाली गर्न थाले । सामाजिक सन्जालमार्फत हिन्दुवादी संगठनले एकोहोरो बनावटी सूचना पस्किनुको परिणाम हो, चिया पसलेको उत्तेजना । त्यसलाई भारतीय संस्थापनका मुखर आलोचक पत्रकार रविशकुमारले वाट्सप विश्वविद्यालयबाट प्रशिक्षित जमात भन्छन् । अर्थात्, त्यहाँको सामाजिक-राजनीतिक विमर्श तथ्य र तर्कभन्दा कृत्रिम तथ्यमा फसेको छ । त्यसैले कतिपय मिडियाले यस्ता बतासे सूचनाको दिनहुँ परीक्षण गरेर सही के हो, बताउने गरेका छन् ।    मोदी नेतृत्वको भारतीय जनता पार्टी (भाजपा) भुइँतहको समस्याभन्दा राष्ट्रिय सुरक्षाको सवाल उठाउँदै छ । उसको चुनावलक्षित रणनीति त्यस्तै देखिन्छ । उता कंग्रेसलगायत विपक्षी आम जनताका सवालतिर जनतालाई तान्दै छन् । आफ्नो कार्यकालमा मोदीले किसानभन्दा ठूला साहूलाई सघाउ पुर्‍याएको कतिपय आलोचकले बताउने गरेका छन् ।  यहीँनेर गोदी मिडिया मुद्दाको राजनीतिक लुकामारीमा औजार बन्ने गरेका छन् । चुनावलाई लोकतन्त्रको महापर्व मानिन्छ । यस्तोमा जनताका बृहत्तर हितमा असल पत्रकारिताको भूमिका औँल्याइएको छ । कतिपय यसलाई वैकल्पिक प्रयत्न भन्दै यसको आयतन बढाउन हाँक र हौसला दिँदैछन् । प्रकाशित: चैत्र २६, २०७५ 
*********************************
- लाई छिमेकीसहितका मुलुकले उत्सुकतापूर्वक हेरिरहेका छन् । सामान्यतः यी मुलुकको चासो निर्वाचनपछि उदय हुने भारतीय राजनीतिक नेतृत्व र त्यसले अख्तियार गर्ने सम्भावित विदेश नीतिलाई लिएर हुने गरेको छ । पाँच वर्षसम्म राज्यसत्तामा बलियो पकड राखेको भारतीय जनता पार्टी (भाजपा) र त्यसको नेतृत्वले पछिल्लो समय तीन वटा प्रदेशमा हालै सम्पन्न राज्यस्तरको चुनावमा पराजय बेहोर्न पुग्यो । २० वर्षदेखि शासन गर्दै आएको गुजरात, प्रधानमन्त्री मोदीको गृहराज्यमा झन्डै पराजय भोग्नुपरेको थियो । यीलगायत पछिल्लो माहोल हेर्दा आसन्न लोकसभा चुनावमा कडा प्रतिस्पर्धा हुने अडकल हुन थालेका छन् । सम्भावित चुनाव परिणामको पछिल्लो विश्लेषणका आधारमा भारतमा सन् २०१४ को भन्दा कमजोर राजनीतिक नेतृत्व (रेजिम) को उदय हुने अनुमान गर्न सकिन्छ । आगामी चुनावबाट भारतमा शक्तिशाली अथवा कमजोर, कस्तो किसिमको राजनीतिक नेतृत्व उदय हुनेछ, त्यसले दक्षिण एसियाको समग्र भूराजनीतिक माहोललाई प्रभावित पार्नेछ ।  सन् २०१४ को चुनावपछि निर्माण भएको नरेन्द्र मोदी नेतृत्वको सरकारले भारतको विदेश नीति र अन्तर्राष्ट्रिय सम्बन्ध सञ्चालनमा पार्न सक्ने सम्भावित प्रभावका सम्बन्धमा व्यापक बहस पैदा गरेको थियो । तर मोदी सरकारको विदेश नीति सञ्चालन अन्तर्वस्तुका हिसाबले अलग्गै मानक स्थापित गर्नेभन्दा पनि कार्यशैलीमा केही मात्रामा परिवर्तन भएको अनुभव मात्र भयो । यद्यपि, मोदी भारतको परम्परागत नीति र शक्तिराष्ट्र बन्ने महत्त्वाकांक्षा बोकेका चलायमान र सुनिने खाले नेताजस्ता भने देखिए । उनमा भारतलाई अन्तर्राष्ट्रिय राजनीतिमा एक अपरिहार्य खेलाडी बनाउने लालसा देखिन्थ्यो, तर त्यसलाई पर्याप्त रूपमा प्रक्षेपण गर्ने सक्ने क्षमता देखिएन ।  चुनावको परिणाममा पर्ने प्रभावको भयका कारण केही महिनायता विदेश नीति एवं छिमेक सम्बन्धमा भारतले एक हिसाबले नजरअन्दाज गरिरहेको छ । अझ यसो भनौँ, चुनाव सम्पन्न नभएसम्म भारत आफ्नो विदेश सम्बन्धलाई यथास्थितिमै राख्न चाहन्छ । चुनावलगत्तै भारतले विदेश नीति र अन्तर्राष्ट्रिय सम्बन्धका विषयमा थाती रहेका तथा त्यसपछिको परिस्थितिमा उत्पन्न हुने अन्य चुनौतीको सामना गर्नुपर्ने देखिन्छ । निर्वाचनपछि अहिलेभन्दा निर्बल राजनीतिक नेतृत्व उदय भए विदेश नीति सञ्चालन थप जटिल बन्न पनि सक्ला ! अमेरिकाद्वारा अगाडि सारिएको इन्डो-प्यासिफिक रणनीतिको मुख्य साझेदार भए पनि भारतले चुनावको व्यस्तताका कारण आफ्ना छिमेकमा पर्याप्त ध्यान दिन सकिरहेको छैन । फलस्वरूप, पछिल्लो समय नेपालसहित छिमेकी मुलुकमा अमेरिकाको आक्रामक उपस्थिति र प्रभाव विस्तारले भारतीय रणनीतिक समुदायमा असहज महसुस भइरहेको छ । भलै, मोदी सरकारले अमेरिकासँगको सम्बन्धलाई रणनीतिक स्तरमा विस्तार गर्न खोजे पनि व्यवहारतः अमेरिका र चीनबीच सन्तुलन कायम गर्दै अधिकतम लाभ हासिल गर्ने नीति अख्तियार गरिरहेको छ । यसबाट दक्षिण एसियामा विद्यमान चीन-भारत प्रतिस्पर्धामा अमेरिकी उपस्थितिले शक्तिराष्ट्रबीचको रणनीतिक प्रतिस्पर्धामा नयाँ आयाम थपिएको स्पष्ट अनुभव गर्न सकिन्छ ।  अमेरिकाले राजनीतिक वक्तव्यमार्फत उच्च महत्त्व दिँदै इन्डो-प्यासिफिक क्षेत्रका मुलुकलाई आकषिर्त गर्न खोजे पनि यो रणनीतिमा नेपालजस्ता मुलुकको भूमिका संकुचित स्थितिमा रहनेछ । अझ चीनद्वारा अगाडि सारिएको बेल्ट एन्ड रोड इनिसिएटिभ (बीआरआई) र इन्डो-प्यासिफिक रणनीतिबीच बढ्दो प्रतिस्पर्धाले नेपालजस्ता मुलुकलाई थप असहजता थपिदिएको छ । दक्षिण एसियाका साना एवं मझौला मुलुकका लागि अमेरिका, चीन र भारतबीचको त्रिपक्षीय सन्तुलन कायम गर्दै आगामी दिनमा आफ्नो राष्ट्रिय हितको रक्षा गर्नु निकै चुनौतीपूर्ण हुने देखिन्छ ।   भारतको विदेश नीतिमा चीनले ठूलो भार वहन गर्ने गर्छ । मोदी नेतृत्वको भारत चीनको बढ्दो क्षेत्रीय प्रभाव र आक्रामकता बुझेर त्यसको प्रतिवाद गर्न लागिरह्यो । चीनको चुनौती सामना गर्न राजनीतिक एवं कूटनीतिक सामथ्र्यको विकासका लागि भारतले अमेरिका, जापान, अस्टे्रलियालगायत देशसँग मजबुत साझेदारी गरिरह्यो । तर दक्षिण एसियामा भारतको प्रभुत्वलाई केही हदसम्म स्वीकार्दै आएको चीन डोक्लम प्रकरणमा भारतसँग आमनेसामने भयो । डोक्लम प्रकरणको अमूर्त बैठानले चीन-भारत सम्बन्धका अलावा दक्षिण एसियाको शक्ति सन्तुलनमा व्यापक हलचल पैदा गरिदियो । डोक्लम प्रकरणको अमूर्त समाधानको पृष्ठभूमिमा चिनियाँ राष्ट्राध्यक्ष सी जिनपिङ र भारतीय प्रधानमन्त्री नरेन्द्र मोदीबीच चीनको उहानमा भएको अनौपचारिक भेटवार्ताले दुई देशबीचको सम्बन्ध सुधार्न महत्त्वपूर्ण भूमिका खेलेको थियो ।  यसबाट भारतले दक्षिण एसिया क्षेत्रमा कायम रहँदै आएको आफ्नो एकल प्रभुत्वका लागि चीनसँग साझेदारी गर्न तयार भएको बुझ्न सकिन्छ । तर पछिल्लो संस्करणमा दुई देशबीचको सम्बन्धमा पुनः अविश्वास र आशंका पैदा भएका छन् । केही समय अगाडि ४० भारतीय सुरक्षाकर्मीको ज्यान जाने गरी भएको कास्मिर पुलवा घटनामा जिम्मेवार मानिएका जैश-ए-मोहम्मदका नेता मसुद अजहरलाई संयुक्त राष्ट्रसंघको विश्व आतंककारी सूचीमा पार्ने भारतको प्रयास चीनको असहयोगका कारण सफल हुन सकेन, जसमा चीनले भारतले पर्याप्त समन्वय नगरेकोे बताउँदै आएको छ । केही समययता क्षेत्रीय शक्ति सन्तुलनमा कमजोर अनुभव गर्दै आएको भारतले केही दिन अगाडि एन्टिस्याटेलाइट मिसाइल क्षमताको प्रदर्शन गर्‍यो । यस सफल परीक्षणसँगै भारतले आफूलाई 'अन्तरिक्ष महाशक्ति' का रूपमा चित्रण गर्न थालेको छ । यस अगाडि अमेरिका, रुस र चीनले मात्रै यस्तो उपलब्धि हासिल गरेका थिए ।        मोदी सरकारले आतंकवादविरुद्धको लडाइँको विरोधमा चिनियाँ नीतिको कडा विरोध गर्दै आएको छ । तर चीनसँगको सम्बन्धमा थप दरार पैदा हुन नदिनुका पछाडि भारतका आफ्नै बाध्यता छन् । यही बुझेरै होला, आसन्न चुनावबाट विद्यमान सरकारभन्दा निर्बल तर नरेन्द्र मोदी नेतृत्वको सरकारसँग नै सहकार्य गर्न सहज हुने चिनियाँ मनसाय देखिन्छ ।  नरेन्द्र मोदी नेतृत्वमा आएयता भारतको विश्व शक्तिराष्ट्र हुने महत्त्वाकांक्षाका अलावा क्षेत्रीय नेतृत्व लिने लालसा मुखरित भएको पाइन्थ्यो । भारतको प्रधानमन्त्रीका रूपमा निर्वाचित भएसँगै मोदीले  'छिमेकी प्रथम' नीतिलाई अगाडि सारे । छिमेकीसँग सम्बन्ध सुधार र सहकार्यका लागि भारतले अगाडि सारेको यस नीतिका सम्बन्धमा मोदी कार्यकालभरि सर्वाधिक चर्चा/परिचर्चा भयो । सुरुमा केही सकारात्मक पहलकदमी पनि लिइएको थियो । प्रधानमन्त्री नरेन्द्र मोदीले आफ्नो  शपथग्रहण समारोहमा सार्क राष्ट्रका नेतालाई आमन्त्रण गरे भने सार्क मुलुकबाटै उनले विदेश भ्रमण सुरु गरेका थिए । तर छोटो समयावधिमै 'छिमेकी प्रथम' नीति सञ्चालनमा प्रशस्त असंगति देखिन थाले । उदाहरणका लागि, संविधान जारीसँगै नेपालमाथि लगाइएको अघोषित नाकाबन्दीले नेपाल-भारत सम्बन्ध पुस्तौँसम्म अविश्वास पैदा गर्ने गरी बिगि्रयो । यसबाट मोदीद्वारा अगाडि सारिएको 'छिमेकी प्रथम' नीति पनि छिमेकीसँगको सम्बन्धमा नेहरुद्वारा प्रतिपादित 'भारतकेन्दि्रत' रणनीतिभन्दा फरक हुन सकेन । यसका साथै, दक्षिण एसियाले क्षेत्रीय सहकार्यका लागि सबल नेतृत्व पाउने अपेक्षा थियो । मोदीका लागि सार्कको नेतृत्व गर्दै दक्षिण एसियालाई आर्थिक सहकार्यका हिसाबले उन्नत क्षेत्रका रूपमा विकास गर्न प्रशस्त अवसर विद्यमान थिए, तर उनले नेतृत्व गर्नै सकेनन् । विश्वको एक ठूलो विकासशील अर्थतन्त्र भएर पनि भारतले दक्षिण एसियाली मुलुकको आर्थिक विकासमा अपेक्षाकृत योगदान पुर्‍याउन सकेन । दक्षिण एसिया आजपर्यन्त अन्य क्षेत्रको तुलनामा सडक, रेलजस्ता भौतिक संरचना र पूर्वाधार विकासका हिसाबले निम्छरो क्षेत्रका रूपमा रहन गएको छ । यतिबेला, भारत-पाकिस्तानबीचको तनावग्रस्त सम्बन्धले सार्कमार्फत क्षेत्रीय सहकार्यलाई सघन बनाउने प्रयास झन् खण्डित हुँदै गएको छ । परिणामतः सार्क यतिबेला मृतप्रायः क्षेत्रीय संगठनजस्तो बनेको छ । उता, बंगलादेश, भुटान, भारत र नेपालबीचको उपक्षेत्रीय आर्थिक सहकार्यको प्रयासले पनि भुटानको असहयोगका कारण सार्थक गति लिन सकेन । नेपाल-भारत सम्बन्धमा दुई देशको सहमतिमा निर्माण गरिएको प्रबुद्ध समूह (ईपीजी) ले तयार पारेको प्रतिवेदन बुझ्न भारतीय नेतृत्वबाट अर्घेल्याइँ भइरहेको छ । प्रतिवेदनको अन्तर्वस्तुमा भन्दा पनि चुनावमा पर्ने सक्ने प्रभावलाई दृष्टिगत गरी भारतको राजनीतिक नेतृत्वले प्रतिवेदन बुझ्न विलम्ब गरेको ठानिएको छ । तर प्रतिवेदनमा समावेश अन्तर्वस्तुप्रति भारतको असन्तुष्टि छिटपुट रूपमा व्यक्त नभएका होइनन् । निर्वाचनपछि भारत ईपीजीको प्रतिवेदन बुझ्न इच्छुक हुने/नहुने विषय र कार्यान्वयनका लागि दुवै देशको तदारुकताले नेपाल-भारत सम्बन्धको आगामी यात्रालाई धेरै हदसम्म प्रभावित बनाउनेछ ।    प्रकाशित: चैत्र २६, २०७५ 
*********************************
- चैत्र २६, २०७५ हरेक शुक्रबार प्रदर्शनमा आउने नेपाली चलचित्रले लामो समयदेखि आशातीत व्यवसाय गर्न सकेका छैनन् । ठूलो लगानी गरिएका चलचित्रले समेत लगानी सुरक्षित गर्न नसकिरहेको अवस्था एकातिर छ भने अर्कातिर चलचित्रका कलाकारहरूले भने दिन–प्रतिदिन आफ्नो पारिश्रमिक बढाइरहेका छन् । यस क्रममा अभिनेता पुष्प खड्काले आफू एउटा नयाँ चलचित्रमा ३० लाख रुपैयाँ पारिश्रमिकमा अनुबन्ध भएको बताएका छन् । सञ्चार माध्यममा आएका कुरालाई हल्ला भनिएपछि पुष्पले नेपाल तथा दार्जिलिङमा छायांकन हुने एक चलचित्रबाट आफूले प्राप्त गर्ने पारिश्रमिकका बारेमा मुख खोलेका हुन् । यो समाचारसँगै अनमोल केसी र प्रदीप खड्कापछि पुष्प सर्वाधिक पारिश्रमिक लिने तेस्रो अभिनेता भएका छन् ।   
*********************************
 तेस्रो लिङ्गीहरुको समुह ( एलजीविटी) को बारेमा मर्निङग्लोरी इन्टरटेन्टमेन्टले पहिलो पटक कार्यक्रम गरेको छ । एलजिटी आइकन भनेको लेजविन, गे, बाइसेक्सुअल, टन्जेन्डर, इन्टरसेक्सहरु वारे जिज्ञासा हो ।  अर्न्तकृयामा एलजिविटी अधिकारकर्मी अनुज पेटर राई, मिस पिंक २०१८ एञ्जल लामा लगायतले एलजिविटीलाई समाजले हेर्न दृष्टिकोण परिवर्तन हुँदैं गएको धारणा राखेका थिए । अधिकारकर्मीले एलजिवीटीहरुलाई सामान्य रुपमा लिनु पर्ने बताए ।  उनीहरुले सहज रुपमा जिउनु पर्ने तर त्यसको लागि विभिन्न पक्षसंग हातेकालो गर्नु पर्ने अधिकारकर्मीहरुको भनाइ छ । अन्तरक्रियामा विभिन्न कलेजवाट सहभागी युवाहरुले एलजीवीटी वारे जिज्ञासाहरु राखेका थिए ।  पछिल्लो समय विश्वमै एलजिवीटीको अधिकारको लागि आवाज उठाइ रहेको छ । त्यस्तै नेपालमा पनि माग बढ्दै गइरहेको छ । मर्निङ ग्लोरी इन्टरटेन्टमेन्टका अध्यक्ष मोहन्ना क्षेत्रीले एलजिवीटीहरुको अधिकारको बहसको लागि कार्यक्रम आयोजना गरिएको बताइन् । 
*********************************
- चैत्र २६, २०७५ लोकदोहोरीका अहिलेका सर्वाधिक चर्चित गायक हुन्– कुलेन्द्र विश्वकर्मा । उनको पाँचौं एल्बम ‘सालको पात टपरी हुनी’ गीतले इतिहास रचिसकेको छ । उक्त गीतले युट्युबमा हालसम्म ३ करोड ७० लाखभन्दा बढी भ्युज पाइसकेको छ । यससँगै कुलेन्द्रको व्यस्तता समेत निकै बढेको छ । यही सेरोफेरोमा साप्ताहिकका लागि महेश तिमल्सिनाले उनीसँग गरेको कुराकानी :-  त्यस्तो फरक केही छैन, मेरो जीवनशैली त्यस्तै छ । हिजो म जस्तो थिएँ आज पनि त्यस्तै छु र भोलि पनि त्यस्तै रहन्छु । हो, यो गीतपछि मेरो व्यस्तता अलि बढेको छ । अर्को कुरा, सालको पातको भिडियोमा मैले नै अभिनय गरेकाले मेरा श्रोताहरूले मलाई सहजै चिन्न थाल्नु भएको छ ।   मैले करिब १८ वर्षजति यही क्षेत्रमा बिताइसकेँ । अहिलेसम्म गीत गाएरै जीविकोपार्जन गरिरहेको छु । कामप्रतिको लगाव र मेहनत कति गरेको छ भन्ने कुरामा भर पर्छ । कुनै पनि क्षेत्रमा आजको भोलि प्रतिफल पाइँदैन । आफ्नो काममा दत्तचित्त भएर लागियो भने एउटा गायकले गीत गाएकै भरमा आफ्नो जीवन सहजैसँग चलाउन सक्छ ।  यति नै भनेर पारिश्रमिक तोकेको छैन । आफू पनि चल्नु र सन्तुष्ट हुनु ठूलो कुरा हो । म परिस्थिति हेरेर पारिश्रमिक लिन्छु । यद्यपि अहिले साथीभाइको सल्लाह–सुझावका आधारमा अलिकति पारिश्रमिक बढाएको छु ।   सालको पातले मेरो मात्र होइन, सबैको पारिश्रमिक बढाइदिएको छ । पहिलो कुरा त दोहोरी गीत भन्नेबित्तिकै नाक खुम्च्याउनेहरूका लागि यो गीत उदाहरणीय सावित भएको छ, जसले गर्दा लोकदोहोरी क्षेत्रकै शिर ठाडो भएको महसुस भैरहेको छ । अहिले नेपाली चलचित्रलाई सफल बनाउनमा लोकगीतकै योगदान बढी देखिएको छ । सालको पातले सबै कुराको स्तरोन्नति गरेको छ ।   यो गीतमा सबै कुरा छन् । रचनाकार नवराज पन्तले राम्रो गीत लेख्नुभयो, संगीतकार वसन्त थापाले मीठो लय बनाउनुभयो, शिव विकले उत्कृष्ट नृत्य निर्देशन गर्नुभयो, आशिष अविरलले पनि एरेन्जरको काम निकै राम्रोसँग गर्नुभयो । यस्तै म्युजिक भिडियोमा मरिष्का पोखरेलको अभिनय त्यत्तिकै राम्रो रह्यो । गायिका विष्णु माझीले पनि मलाई राम्रो साथ दिनुभयो, त्यसैले यो गीत साँच्चिकै सालजस्तै बलियो भएर निस्कियो ।   सालको पातको सबै पक्ष राम्रो छ, केही न केही चाहिँ हुन्छ भन्ने लागेको थियो, तर यति धेरै सफलता पाउला भन्ने कल्पना भने गरेको थिइनँ ।  हामीबीच त्यस्तो केही पनि छैन, हाम्रो सम्बन्ध पहिले जस्तो थियो अहिले पनि त्यस्तै छ ।   कुनै पनि गीतले सफलता पाउन शब्द, संगीत, एरेन्जमेन्ट, गायक, गायिका, स्टुडियोको स्तरदेखि लिएर भिडियोको नृत्य निर्देशक सबैले आ–आफ्नो ठाउँबाट राम्रो काम गर्नुपर्छ । गीत रचना गर्दा ठेट शब्द प्रयोग गरिनुपर्छ, जसमा मौलिकता झल्कियोस् ।   मैले त्यस्तो कुनै मापदण्ड निर्धारण गरेको छैन, तैपनि शब्द चयनमा विशेष ध्यान दिन्छु । लोकदोहोरीमा पच्ने खालको शब्द हुनुपर्छ भन्ने मेरो मान्यता छ । त्यसबाहेक संगीतको पाटोमा पनि मेरो ध्यान जान्छ । म शब्द र संगीतलाई गहिरिएर अध्ययन गर्छु । शब्द र संगीतले मन जित्यो भने म गीत गाउन तयार हुन्छु ।  त्यस्तो खासै केही गर्दिनँ । खानपिन बार्ने बानी छैन । म चिल्लो–पिरोको पारखी हुँ । अचार तथा अमिलो निकै मनपर्छ, तर यी कुराले मेरो स्वरलाई खासै असर गरेको छैन । म नियमित रियाज गर्छु । यो मेरो नित्यकर्म नै भैसकेको छ । म दैनिक कम्तीमा दुई–तीन घण्टा रियाज गर्छु । एउटा गायकका लागि रियाज अत्यावश्यक मानिन्छ ।  गर्छन्, कतिपयले तपाईं र विष्णु माझी आउनुपर्‍यो भनेर अनुरोध गर्नुहुन्छ, तर उहाँ (विष्णु माझी) मिडियामा त देखिनुहुन्न भने स्टेजमा हजारौं दर्शकका अघि आफूलाई सार्वजनिक गर्नुहुन्छ जस्तो लाग्दैन । धेरै आयोजकले हामी दुवैलाई निमन्त्रणा दिए पनि विष्णु माझी कार्यक्रममा हिँड्नु हुन्न, त्यसैले स्टेजमा म एक्लै हुन्छु । विष्णु माझी पनि गीत गाउन हिँडिदिनुभएको भए साह्रै रमाइलो हुन्थ्यो । उहाँका बारेमा धेरै ठाउँमा प्रश्न उठ्छ कतिपय ठाउँमा त जवाफ दिँदादिँदै हैरान भइन्छ ।   हिजो–आज लोकशैलीको गीतले नै बजार पिटेको छ । हाम्रो लोकदोहोरी क्षेत्रमाथि नै उठेको छ । त्यसैले म यो कुरा स्वीकार गर्दिनँ । त्यसको पछिल्लो उदाहरण हो— सालको पात । सालको पातले मलाई मात्र होइन, लोकदोहोरी उद्योगलाई नै माथि उठाएको छ ।   मलाई राजु परियारका साथै विष्णु माझीको स्वर पनि मन पर्छ । म राजु परियारलाई आफ्नो आइडलका रूपमा लिन्छु । पहिले–पहिले कतिपयले मलाई कुलेन्द्रले राजु परियारको जस्तै गीत गाउँछ भन्थे । एउटा घटना पनि छ । राजु परियारले काठमाडौं डिजिटलमा गीत गाउँदा–गाउँदै लोडसेडिङ भएछ । त्यति बेला उहाँ निकै चर्चामा हुनुहुन्थ्यो । उहाँले गाउँदा–गाउँदै छाड्नुभएको त्यो गीत पूरा भएको थिएन । पछि त्यो गीतको बाँकी भाग मैले गाएर पूरा गरेको थिएँ । त्यो गीत मैले उहाँकै आवाज निकालेर गाएको थिएँ र त्यो स्वरमा कसैले पनि भिन्नता पाउन सकेनन् । यतिसम्मकी उक्त गीतका संगीतकारले पनि मेरो र राजु परियारको स्वर छुट्ट्याउन सक्नुभएन ।   सालको पात हिट हुनुभन्दा अघि पनि म दुईपटक अमेरिका पुगिसकेको थिएँ । त्यहाँ संसारभरका मानिस ठूलै सपना लिएर पुग्छन् । तीमध्ये कसैको सपना पूरा हुन्छ, कसैको हुँदैन । कलाकारहरूको हकमा कुरा गर्ने हो भने अमेरिका पुगेका अधिकांश कलाकार विरलै फर्किएका छन् । मैले गीत गाएरै आफ्नो परिवार पालिरहेको छु । मलाई पैसाको आवश्यकता छ, तर मैले आर्थिक रूपमा छलाङ नै मार्नुपर्छ म एकाएक धनी हुनुपर्छ भन्ने सोचेको छैन, त्यस्तो सोचेको भए म अहिले अमेरिकामै हुन्थें, तर अहिले म जे छु त्यो मलाई लोकदोहोरीले नै दिएको हो । त्यसैले मैले पनि लोकदोहोरीका लागि केही गर्नुपर्छ भनेर अमेरिकाबाट फर्किएको हुँ ।  आर्थिक समस्या नै हो, अरू केही होइन । एउटा कलाकार चर्चाको शिखरमा पुगिसकेपछि उसले लाउने–खानेदेखि लिएर आफ्नो परिवारलाई पनि केही परिवर्तित गरौं, आर्थिक रूपमा पनि बलियो भएर बसौं भन्ने चाहना हुन्छ । चर्चामा आइसकेपछि कलाकारलाई एउटा गाडीको आवश्यकता हुन्छ अनि सहरमा एउटा घर भैदिए हुन्थ्यो भन्ने पनि हुन्छ । यी आधारभूत आवश्यकता पूरा गर्न नसकेपछि कलाकारहरू बिदेसिन्छन् ।   साथीभाइसँगको भेटघाटमै व्यस्त हुन्छु । बाँकी समय गीत–संगीतका बारेमा पनि सोचिरहेको हुन्छु । कहिलेकाहीँ पुस्तक पनि पढ्छु ।  परिवारले गुनासो गरिरहन्छ । हाम्रो क्षेत्रमा भगवान्ले साथ दिएर, दर्शक–श्रोताले माया गरेर आयोजकले मन पराएपछि हामीले काम पाउने हो । कहिलेकाहीँ यसो घुमघामका लागि निस्किऊँ भन्ने हुन्छ । मलाई पनि गाह्रै छ । फेरि परिवारले मप्रति गरेको गुनासो बेठीक पनि होइन । परिवारसँग बसेर खानपिन एवं घुमघाम गर्न पाए हुन्थ्यो भन्ने चाहना सबैमा हुन्छ, ममा पनि छ ।  परिवर्तन आएको छ, कायापलट गर्न सक्ने कमाइ त होइन तैपनि विगतका वर्षको तुलनामा सालको पात हिट भएपछिको कमाई केही बढेको छ ।  असार–साउनको भेलजस्तो कमाइ छैन । आफ्नो जिन्दगी चलाउनलाई पुगेको छ । म आफैं संघर्ष गरेर आएको मानिस हुँ । मैले पैसाको महत्व बुझेको छु । त्यसैले अनावश्यक खर्च गर्दिनँ ।  यो सिस्टम बसेको पनि धेरै भएको छैन । मैले पनि धेरथोर रोयल्टी पाएको छु ।   पहिलेको तुलनामा धेरै समर्थक पाएको छु । उहाँहरूको मायाले नै यो क्षेत्रमा अघि बढ्न थप ऊर्जा मिलेको छ ।   एउटी छोरी छिन् ।   सामान्य दाल–भात नै हो ।   ब्रान्डेडभन्दा पनि आफूलाई सुहाउने पहिरन लगाउँछु ।   एउटा मोटरसाइकल छ ।  घुमघाम गर्ने बानी अलि कम छ । खाली समय आनन्दले बस्न पाए हुन्थ्यो भन्ने लाग्छ । त्यसैले घुमघामका लागि त्यति निस्किन्नँ ।  भलिबल ।   राजेश हमाल तथा रेखा थापा ।   पशुपतिप्रसाद ।   राजु परियार र विष्णु माझी ।   रामकृष्ण ढकालको मलाई यो जिन्दगीले कहाँ पुर्‍यायो निकै मन पर्छ ।   
*********************************
   नेपालमा नाटक असाध्यै कम लेखिन्छ, लेखिएका एकाध स्तरीय हुँदैनन् । यही अभाव पूर्ति गर्‍यो, ले ।  लिखित नाटकमा जीवनका अनेक द्विविधाप्रति सवाल खडा गरिएको छ । विषयवस्तु, लेखनशैलीसँगै डिजाइन र कलाकारको अभिनयमा पनि ले एउटा मानक खडा गरेको छ, नेपाली रंगमञ्चमा । विधा नै थ्रिलर र रहस्यमयी ।      १० वर्षे सशस्त्र द्वन्द्वका दुष्परिणामको प्रतिविम्ब हो,  । युद्ध गर्ने पार्टीले सरकार चलाइसक्यो तर त्यही युद्धका दौरान हराएकाहरु घर फर्किएका छैनन्, आफन्त उनीहरुकै प्रतीक्षामा छन् । न लास आयो, न त आश मरेको छ । नाटकले हाम्रो राजनीतिक प्रणालीलाई निर्मम कटाक्ष गरेको छ । १२ युवा निर्देशकले पोखरा आसपासका पीडित परिवारसँग प्रत्यक्ष वार्ता गरेर तयार पारेकाले पनि नाटक जीवन्त बन्यो ।      काठमाडौँमै नाटक गर्न धौ-धौ छ । कर्णालीमा कति मुस्किल होला ? तैपनि   कर्णालीमा बन्यो र राजधानीसम्म आइपुग्यो । मुगुका स्थानीय को लेखन/निर्देशन रहेको नाटक कर्णालीको कुप्रथाका कारण एउटी युवतीको जीवनमा आइपरेको फसादको बेलिविस्तार हो । वर्गीय/जातीय विभेद र महिला सशक्तीकरणलाई पनि नजरअन्दाज गरिएको छैन । कथावाचनमा कर्णालीकै संस्कृतिलाई आत्मसात् गरिएको छ ।     अस्तित्ववादी नाटक हो,  । भारतीय लेखक सुरेन्द्र बर्माको 'शकुन्तलाकी अंगुठी' लाई सुरज मल्लले हाम्रो परिवेशअनुरुप ढालेर नेपाली रंगमञ्चमा प्रस्तुत गरेका हुन् । महिला सशक्तीकरणको पक्षमा छ । कलाकारको अभिनय र डिजाइन बुलन्द मानियो । अभिनय प्रशिक्षार्थीका लागि त शिक्षण साम्रगीजस्तै ।      नेपाली रंगमञ्चका लागि सार्थक प्रयोग हो, सुदाम सिके निर्देशित  । आम नाटकझैँ यसमा संवाद थिएन । केवल शरीरको हाउभाउ, ध्वनि र श्वासप्रश्वास मात्र थियो । यसको शब्द, भाषा र कथा पस्कने माध्यम पनि शरीर नै । शरीरमाथि हुने राजनीति र मानवीय संवेदनालाई प्रभावकारी शैलीमा उठाउन खोजिएको छ । हामीकहाँ यसअघि यस्तो 'फिजिकल थिएटर' अभ्यास गरेको पाइन्न ।  प्रकाशित: चैत्र २५, २०७५ 
*********************************
   स्थानीय कथा, पात्र र कथ्य संरचनाले लाई सशक्त बनायो । वैदेशिक रोजगारमा गएका पतिलाई पर्खिरहेकी युवतीमार्फत लेखक/निर्देशक विनोद पौडेलले नेपाली समाजको नियति उदांगो पारेका छन् । लयात्मक खिचाइ, चुस्त सम्पादन र दृश्यभावअनुरुपको पाश्र्व संगीत अनि  र मुकुन भुसालको जीवन्त अभिनय उत्तिकै तारिफयोग्य छ । नेपाली सिनेमाको मौलिक पहिचान निर्माण अभियानमा बुलबुल कोशेढुंगा बन्न सक्छ ।      आफ्नो पहिचानको संकटमा दमित पात्रको छटपटीमा केन्दि्रत छ,  । यथार्थवाद र विसंगत कथावाचनले यसलाई सम्झनालायक बनाएको हो । त्यसमाथि निर्देशकद्वय सफल केसी र प्रतीक गुरुङले पात्रहरुको मनोवैज्ञानिक उल्झनलाई प्रधानता दिएका छन् । लाई अब्बल कोटिमा दर्ज गराउन अभिनेता विपिन कार्कीको भूमिका विशेष छ । उनलाई चार फरक चरित्रमा देख्न पाइन्छ । नेपाली दृश्यभाषा समृद्ध बनाउन को उल्लेखनीय योगदान रहनेमा सन्देह छैन ।      चोरचार र जोडजाड गरिएका सिनेमाको लस्कर लागेको विडम्बनाबीच ले राहत दिन्छ । कथा, पात्र, उनीहरुको बोलीचाली, भावभंगिमा, परिवेशसमेत रैथाने छ । अप्रत्यक्ष रुपमा सिनेमाले गाउँले महिलामा बढ्दो आत्मविश्वास र सशक्तीकरणलाई प्रतिविम्बित गरेको छ । कथावाचन हास्यरसको भएकाले सिनेमा हेरिरहँदा झर्को लाग्दैन । रामबाबु गुरुङ निर्देशित मा मेनुका प्रधान, दयाहाङ राई, गौरव पहारीको अभिनय छ ।       निःसन्तान  दम्पतीको आन्तरिक र बाह्य द्वन्द्वलाई केन्द्रमा राखेर निर्माण भएको हो,  । पात्र र उनीहरुको आम दर्शकको भोगाइसँग अपनत्व हुनु यसको मुख्य विशेषता हो । दिनेश राउत निर्देशित सिनेमामा जातीय छुवाछूत, वर्गीय असमानता र महिला हिंसालाई पनि उनिएको छ । विपिन कार्की र नम्रता श्रेष्ठको जोडी झर्रो लाग्छ ।      हामीकहाँ प्रेमप्रधान सिनेमा टन्नै बन्छन्, तर पर्दामा देखाइने प्रेम दर्शकसम्म प्रवाह हुन हम्मेहम्मे पर्छ । ले यही रित्तोपना धेरै हदसम्म पूर्ति गर्‍यो । निर्देशक/लेखक नरेशकुमार केसीले पात्र र उनीहरुको आनीबानी आफ्नै परिवेशबाट टिपेका छन् । पात्रको आन्तरिक भोगाइलाई महत्त्व दिइएको छ । नेपाली सिनेमामा सम्भवतः पहिलो पटक कम्प्युटर जेनेरेटेड इम्याजिनरी (सीजीआई) यही फिल्ममा देख्न पाइन्छ । सृष्टि श्रेष्ठ र विनय श्रेष्ठ मुख्य भूमिकामा छन् ।प्रकाशित: चैत्र २५, २०७५ 
*********************************
   महाआख्यानको क्यानभास छाडेर ससाना अनुभूतिलाई कुशलतापूर्वक बुनेका छन्, ले मा । यी अनुभूतिलाई सायनले एकातिर गतिलो निबन्धको पुट दिने भरमार कसरत गरेका छन् भने अर्कातिर आफ्नो कवि छापलाई फिक्का हुन दिएका छैनन् । आफ्नै समाजमा 'आफू' हुनुको संघर्षदेखि पैसाका लागि विदेशी भूमिमा गरेका दुःखलाई सकभर इमानदारपूर्वक लेखेका छन् सायनले । प्रेम र यौनलाई बिनाआडम्बर सहज-सरल शैलीमा लेख्न सक्नु उनको खुबी माने हुन्छ । प्रशस्त हास्यसहितको उनको लयात्मक भाषा कहीँ कतै सूक्तिझैँ लाग्छन् । युवा मनोविज्ञानकेन्द्री मसिना घटनावली आकर्षक लाग्छन् ।      रेडियो, टेलिभिजन र सिनेमामा संगालेका तीन दशकका अनुभवलाई ले सरस ढंगले पस्केका छन्, मा। बलिउडको प्रभावले भिजेको नेपाली सिनेमा त्यो कालखण्डलाई उनले निजात्मक अनुभूतिको मालामा उनेका छन् । हिरो हुने अवसरको खोजीमा संघर्ष गर्दा हात लागेका असफलतालाई कतै हास्यचेतसहित त कतै गम्भीर शैलीमा चित्रण गरेका छन् । लाग्छ, केन्द्रमा उभिन खोज्दा परिधिमा धकेलिनुपरेको पीडालाई उनले नोस्ताल्जियाको लेप लगाएर मिठास दिएका छन् । सरसर्ती पढ्दा ब्रजेशको निजी संघर्षकथा रुपमा उभिएको   नेपाली सिने इतिहासको अनुहार नियाल्ने दर्पण बनेको छ ।      नेपालको विद्यालयीय शिक्षाका चुनौतीलाई मार्मिक ढंगमा उठान प्रस्तुत गरिएको छ, को मा । शिक्षक तालिम औपचारिकतामा सीमित रहेकाले पठनपाठन गुणस्तरीय हुन नसकेको पाटोलाई तार्किक रुपमा लेखिएको छ । बहुदलीय व्यवस्थापछिको सरकारले लिएका शैक्षिक नीति र त्यसका कार्यान्वयन पक्षलाई बरालले मिहीन ढंगले व्याख्या गरेका छन् । विद्यालयहरुको विसंगति र समस्यालाई उठान गरिएको यस पुस्तकले व्यावहारिक शिक्षामा जोड दिन्छ । लेखकले तराई, पहाड र हिमाली जिल्लामा रहेर काम गर्दाका अनुभवलाई संस्मरणात्मक शैलीमा पेस गरेकाले पुस्तक शिक्षा क्षेत्रका पाठक/अध्येताका लागि उपयोगी छ ।     सांगीतिक समूह राल्फाका अभियन्ता ले साढे सात दशक उमेरबिन्दुमा उभिएर आफ्नो बाल्यकाललाई फर्केर हेरेका छन् । सधैँ सामाजिक न्यायको पक्षबाट लडेका रामेशले बाल्यकालीन दृश्यका माध्यमबाट पुरानो समयलाई अभिलेखमा उतारेका छन् । यो किताब एक जनगायकले बाल्यकालमा वाद्यवादन र सुरतालसँग गरेको संगतको साक्षी मात्र होइन, नेपाली राजनीतिको उतारचढावलाई निकटबाट अनुभूत गर्ने बाटो पनि हो । राणाकालीन सामाजिक संरचना र सोचको वास्तविकता पढ्न चाहने नयाँ पुस्ताका लागि  खुराक हुन सक्छ ।    एक इन्जिनियरका आफ्ना मसिना अनुभवलाई रोचक ढंगले लेखिएको पुस्तक हो,  । डायरी शैलीमा लेखिएको यो किताबमा ले बाल्यकालीन जिज्ञासादेखि साठीको मध्यसम्मका तीता अनुभूतिलाई समेटेका छन् । आशा-निराशा, उत्साह-संघर्षजस्ता वैयक्तिक अनुभवलाई सामाजिक संरचनासँग सहज ढंगले बुन्न सक्नु लेखकको शक्ति हो । चिकित्सा विज्ञानले फड्को मारिसकेको वैश्विक परिवेशमा पनि झारफुकको शरणमा जान बाध्य भएको घटनालाई समेत उजागर गरेका छन् । कल्कलाउँदो वयमै मृत्युवरण गरेकी छोरीको सम्झनामा एक बाबुले उतारेको शब्दविन्यासले पाठकलाई द्रवित तुल्याउँछ ।   प्रकाशित: चैत्र २५, २०७५ 
*********************************
