- चैत्र २९, २०७५  १. विप्लवको उदय २. आफ्नै सानो दोकान खोलियो ।  उपलब्धि शून्य नै रह्यो, मात्र ०७५ को ठाउँमा ०७६ लेख्न पाइने भयो ।  प्रधानमन्त्रीले उखान–टुक्का सुनाएर जनतालाई उल्लू बनाउन सक्नु नै ठूलो उपलब्धि भयो ।  उपलब्धि भन्ने कि दुर्गति भन्ने स–परिवार विदेश लागियो ।  दुइवटा उपलब्धि : १. विवाह गर्नु परेन २. जापान काण्ड १ र २ हेर्न पाइयो ।  आफूलाई यो ७५ मा अत्यधिक आर्थिक संकट आइपर्‍यो । यसको दीर्घकालीन असर मेरो जीवनभर पर्नेछ । त्यही हो उपलब्धि ।   आफू त बेरोजगार, बेरोजगार भत्ता लिएर बचेखुचेको पैसाले एउटा कार किनेर चढ्ने सपना बुनेको छु । यसैलाई उपलब्धि मान्नुपर्ला ।  जागिरका कारण व्यक्तिगत स्वार्थमा लिप्त भएको अनुभव गरियो तसर्थ जागिरबाट अलग भएर निःस्वार्थ सामाजिक सेवामा लाग्ने प्रण गरियो ।  होली वाइन, वाइड बडी, बाराको हुरी, ताप्लेजुङ दुर्घटना, लगानी सम्मेलनको अंग्रेजी यस्तै–यस्तै त हुन् ।  आफूले स्नातकोत्तर सकेको वर्ष रह्यो— २०७५ ।  एक वर्षभरि २०७५ लेख्न पाइयो ।  १. गौतमबुद्ध अन्तर्राष्ट्रिय क्रिकेट रंगशालाको शिलान्यास हुनु,२. जापानसँग श्रम सम्झौता गरिनु ।  नेपाली क्रिकेट टिमले युएईविरुद्ध वान डे तथा टी–२० सिरिजमा ऐतिहासिक सफलता प्राप्त गर्नु नै २०७५ को सबैभन्दा ठूलो उपलब्धि हो ।  लोडसेडिङको अन्त्य ।  १. नयाँ नेपालको सपना देखाइनु ।२. नयाँ नेपालको सपना देखाउनेहरू नै निदाउनु ।३. परनिर्भरताको पराकाष्ठा ।४. चीनसँगको नाका नखुल्नु ।  निर्मला पन्त प्रकरणका दोषी पक्राउ नपर्नु ।  चलचित्रकर्मी, नेता तथा पत्रकारहरूको नाटकलाई मान्दा बेस होला ।  विवाह गरियो, दुनियाँको कहिले बिहे गर्छस् भन्ने जिज्ञासा शान्त पारियो ।  मैले साप्ताहिकको यो प्रश्नको उत्तर दिन पाउनु अनि तपाईंले प्रकाशन गर्न पाउनु नै मुख्य उपलब्धि हो ।  सबै अझकल्टो भएको छ । चाहे विकास निर्माणको कुरा गरौं वा अन्य उपलब्धिको । नभएको केहि छैन तर राम्रोसँग भएको पनि केही होइन ।   प्रधानमन्त्रीको उखान–टुक्कामा चाहिँ प्रगति भा’को छ ।  नानी, पानी र जवानी सबै गुमायो देशले ।  पानीजहाज कार्यालयको स्थापना ।  हामी जनता हत्या, हिंसा, बलात्कार, प्राकृतिक विपत्तिजस्ता अनेकौं पीडाबाट गुज्रिरहँदा सरकारचाहिँ सुशासनको एवार्डदेखि लिएर भ्रष्टाचार, घुसपैठ आदिको खेलमा रमाउने प्रयासमा देखियो ।  २ केजी पेट बढ्यो । उन्नति, प्रगति, समृद्धि, उपलब्धि— जे भने पनि यही हो ।  यो वर्ष पनि मेरो विवाह भएन ।  एकपटक फेरि हावाहुरी चल्यो । हुरीले देशका सयौं बासिन्दाको बास भताङभुतुङ पारिदियो । अब सुन्दै छु, सहयोगका लागि हात फिजाउँदै छ सरकार । अब सहयोग उपलब्ध हुन्छ विदेशबाट, अनि फेरि नेताहरूलाई दसै आउँछ ।   सम्झनलायक उपलब्धि केही छैन । महँगी र छोराछोरीको बढ्दो स्कुल फीले पीडा दिन्छ । गएको वर्षको तुलनामा यो वर्ष डबल नै ऋण थपिएको छ ।   
*********************************
- चैत्र २४, २०७५ नयाँ वर्षमा हेलिकप्टरमार्फत सगरमाथाको शिखर अवलोकन गर्ने हो । शिखर चुम्न नसके पनि नजिकबाट त हेर्नुपर्‍यो नि ।   काठमाडौं जाने हो, नयाँ मेसिन आइर’छ अरे, त्यही बाटो बढारेको हेर्न ।  धरहरा र रानीपोखरी घुम्ने प्लान थियो नि, के गर्नु बनाएनन्, खाइदिए दुवै ।  यसो बन्जी हान्न जाऊँ भनेर सोचिरा’, तर यति कल्कलाउँदो बैंसमा डोलीमा चढ्न नपाई के डोरीमा झुन्डिनु भन्ने कुराले पिरोलिरा’छ हजुर ।  अब कसैले निमन्त्रणा गरेछन् भने जाउँला नि रारातिर डुबुल्की मार्न, कि त भोटेकोसीमा हाम फाल्न, अन्त त धुलै–धुलो छ कहाँ जानु र ?  परिवारका सबै सदस्य एकै ठाउँमा जम्मा भएर खुसी र माया साटासाट गरि नयाँ वर्ष मनाउन पाउनु नै सबै भन्दा ठूलो कुरा हो ।   नयाँ वर्षमा नेपालकै रारा, मुस्ताङ, बर्दिया र खप्तड राष्ट्रिय निकुञ्ज घुम्ने सोच थियो तर वैदेशिक रोजगारमा भएको मान्छे, यहाँ कता घुम्नु र खै ?   जिन्दगीमा नयाँ वर्ष रमाइलो गरी मनाउने दिन कहिल्यै जुरेन । अहिले पनि त्यस्तै छ । देश छोडेर विदेश आएको छु, नेपालमा नयाँ वर्ष हुँदा यता कामकै चटारो हुन्छ ।   जिन्दगीले यत्तिकै घुमाइराखेको छ । यहाँभन्दा बढी के घुम्नु र खै ? सकिन्न होला योभन्दा बढी घुम्न ।   घुम्न जान त हुन्थ्यो । प्रहरीको फन्दा र ट्राफिक प्रहरीको ल्याङ–ल्याङ सुन्नुभन्दा, घरमै बसेर लोकल चिरिप्प पार्दै साथीभाइहरूसँग नयाँ वर्ष मनाउने विचार गरेको छु ।  सुन्दरताले भरिपूर्ण मेरो जन्मभूमि र पुर्खाको भूमि घुमेर अनि नवीन सोच लिएर नयाँ वर्ष मनाउनेछु ।  धेरै टाढा कतै जाने विचार छैन, म त वृद्धाश्रम जाने अनि बा–आमाहरूसँग बसेर खुसी साट्ने ।  बाइक भाडामा लिएर भएनी पूर्व मेचीदेखि महाकालीसम्म पुग्नुपर्ला । रेलको कुरा त अब के गर्नु र खै ?  घले गाउँ, घान्द्रुक हुँदै काठमाडौं जाने हो ।  मलाई त आफ्नै जिन्दगीले घुमाएको छ हजुर, कता जानु र घुम्न पनि ?  गोजीमा गाँठ छैन त्यसैले घुम्ने आँट छैन । बेरोजगारीको समस्याले नयाँ वर्षमा पनि मार हान्ने भो ।  म यहाँ घुम्न जान्छु भन्ने कुरा छापियो, अनि त्यो ठाउँ घुम्न गइएन भने के हुन्छ ? —सोचमग्न भएको अवस्था ।  म त चन्द्रमा जाने घुम्न, त्यो नि बूढाबूढी मिलेर ।  घुम्न त मन छ नि के गर्नु सरकारले बिदा र तलब बढाको होइन ।  बाग्मतीमा माछा मार्न जाने योजना छ ।   वर्ष नयाँ तर पुरानो ठाउँ रारा ताल जान मन छ ।  पैसा खर्च नहुने ठाउँ हेर्नु छ ।  मैले अबुधाबी घुम्ने योजना बनाएको छु ।  रिंगटा नलाग्ने ठाउँ घुम्ने हो ।  बाहिर घुम्न गए खुट्टा टेक्ने ठाउँ हुँदैन, टन्न सोलमारी ल्याउने हो, दिनभरि खाँदै–पिउँदै बस्ने हो ।  गर्लफ्रेन्ड लिएर प्राग जाऊँ कि भन्दैछु ।  हुम्लाको सर्केघाट गाउँपालिकासम्म पुग्ने योजना छ । साथीहरूबाट प्राप्त जानकारीअनुसार त्यहाँ एक बोरा चामलका लागि ज्यान लिन र दिन पनि तयार हुन्छन् रे मानिसहरू ।   बेरोजगार भएर साहूको ऋण लिई खाडी छिरेको, सावाँ–ब्याज तिर्न नसकेर खाडीमै रुमल्लिन बाध्य छु के नयाँ वर्ष के चाड पर्व, मात्र विगतको स्मरण ।  नयाँ वर्षमा एक दिन छुट्टि त्यो पनि बाहिर कहाँ जानु र ? घरमै बसी परिवारसँग रमाइलो गरिन्छ त्यो जति रमाइलो अरू के हुन्छ र ?  नगरकोटतिर लागिन्छ अनि मीठा–मीठा परिकार खाइन्छ, समयमै घर आइन्छ र आमाले देख्दा छोरी कति असल, नयाँ वर्षमा नि किन घुम्न मन नगरेकी भन्छिन्, आफू समयमै घुमघाम सकेर घर आइन्छ ।  शे–फोक्सुन्डो ताल घुम्न जाने योजना बनाएको छु । त्यहाँ तस्बिर खिचाउने ठूलो रहर छ ।  हामी विदेशीलाई त १ महिना त घरमै ठिक्क हुन्छ, समय गएको पत्तै हुँदैन ।    
*********************************
- चैत्र १६, २०७५  तत्कालका लागि यो कुरा मृगमरिचिका हो । कांग्रेसले कम्युनिस्टसरह जनाधार बनाउन अझै दस वर्ष लाग्छ, त्यो पनि कुन्नि ? संसद्मा जनमतको भार (दबाब बनाउन) पुर्‍याउनु फलामको च्यूराजस्तै हुनेछ । हाललाई यी विषय अरण्यरोदन नै होलान् ।  धर्म निरपेक्षता, गणतन्त्र तथा संघीयता कैयौं नेपालीको लास र रगतबाट जन्मिएको हो । कसैसँग भीख मागेर ल्याएको होइन । एउटा युग ल्याउन त्यही सजिलो हुँदैन । यसलाई यति सस्तो रूपमा नलिइदिनुहोस् । तपाईं कुन जनमतको कुरा गर्दै हुनुहुन्छ ? नेपाली जनताको जनमतले त गणतन्त्र धर्म निरपेक्षता र संघीयता ल्याइसक्यो । तपाईं बल्ल निन्द्राबाट ब्यूँझनुभयो कि क्या हो ?  शतप्रतिशत जायज हो यो कुरा, जुनसुकै कुरा हुन्, जस्तासुकै कुरा हुन्, त्यसको अन्तिम फैसला गर्न पाउने अधिकार जनतामा निहित हुन्छ र हुनु पनि पर्छ ।  संघीयता, धर्म निरपेक्षता र गणतन्त्र जनतामा जबरजस्ती लाद्ने काम भएको छ । अहिले पनि देशमा ८० प्रतिशतभन्दा बढी हिन्दू धर्मावलम्बी छन, त्यसैले धर्मका बारेमा जनमत–संग्रह गर्नु नै न्यायोचित हुन्छ ।  यो कुनै एजेन्डा नभएकाले नयाँ फन्डा निकालेको मात्र हो । मुलुक धर्म निरपेक्ष राष्ट्र घोषित भैसकेको अवस्थामा फेरी जनमतसंग्रहको माग गर्नु  जनतामा भ्रम छर्नुबाहेक केही हुन सक्दैन, यसले के देखाउँछ भने जनतालाई आफ्नो पक्षमा पार्न नेताहरू जे पनि भन्छन् ।   संघीयता, धर्मनिरपेक्षता, गणतन्त्र जनताको माग र आन्दोलनको स्पिरिट थिएन, त्यो त विदेशीको माग थियो । देशमा डलर बाँडेर विखण्डन, अशान्ति र धर्मको व्यापार गर्ने अनि देशलाई कमजोर तुल्याउने कुटिल चाल थियो । त्यसैले कुनै दिन सत्यको आन्दोलन हुनेछ र हाम्रो मौलिकता फर्कनेछ ।  जनमत संग्रह भए सबै पार्टी समाप्त हुन्छन् ।  नेपाली कांग्रेस देशमा ठूला परिवर्तनको वाहक हो, जसले नेपालको प्रजातान्त्रिक लडाइँमा सधैं अग्रभागमा रहेर आफ्नो भूमिका निर्वाह गरेको छ । त्यसको परिणाम धेरै सकारात्मक परिवर्तन भए भने केही नकारात्मक प्रभाव पनि पर्‍यो । जनताले त्यसको मूल्य चुकाउन धेरै बलिदान दिनुपर्‍यो । अहिले फेरि जनमत–संग्रहको कुरा गरेर देशलाई पुरानै दिशामा डोर्‍याउने र अल्पसंख्यक धर्मावलम्बीमाथि दमन–शोषण गर्ने लाममा उभिनु समग्र परिवर्तनलाई चुनौती दिनु हो ।  ओहो ! त्यसो भनेकै हो । लु सशांक कोइरालाका लागि दुई–चार सय किलोको माला उन्न सुरु गरे भो ।  के आश्चर्यचकित हुनु ? मुद्दा खोज्दै हिँडेको कांग्रेसले अब राप्रपाको मुद्दा काँधमा हालेछ । अरू के भन्नु ? उँभो लाग्ने बाटो होइन, उँधो धकेलिने बाटो अपनाएछ कांग्रेसले ।  वर्तमान संविधानले अस्वीकार गरेको मुद्दालाई पुन ब्युँताएर बहस चलाउनुको कुनै अर्थ छैन र त्यो अभिव्यक्तिले संविधानको धज्जी उडाएको छ । के अब जनमत–संग्रह गरेर नेपाललाई हिन्दू राज्य घोषणा गर्ने अनि धार्मिक युद्ध निम्त्याउने ? यदि संघीयता देशले धान्दैनथ्यो भने राजनीति मुद्दा रूपमा किन उठाइयो ? संघीयताका नाम कैयौं जनताको ज्यान गयो के त्यसको कुनै अर्थ छैन ?  यो कुराचाहिँ ताक परे तिवारी नत्र गोतामे भने जस्तै हो ।  यो हतास मानसिकताको पराकाष्ठ हो । हजारौंको बलिदानबाट आएको परिवर्तन उल्ट्याउन लाखौंको बलिदान हुनुपर्छ । को छ तयार ?  धर्म निरपेक्षता समयानुकूल हुन जरुरी छ । नेपालजस्तो देशमा धार्मिक स्वतन्त्रताभन्दा पनि यसले जनतालाई विभाजित तुल्यायो, तसर्थ समय सान्दर्भिक धर्म निरपेक्षता लागू हुन जरुरी छ ।  सशांक राजनीति गरेर खाने खालका नेता होइनन् । जमानामा एकलौटी शासन चलाएको कोइराला खलकले अहिले बिरालाले मुसा ढुकेजसरी बस्नुपर्‍या छ । कठै ! कति निरीह भएछन् ।  संविधानविपरित भाषण दिई हिँड्नेहरूलाई आतंककारी घोषणा गर सरकार !  आफ्नो स्वार्थअनुसार जनतालाई प्रयोग गर्नु निन्दनीय छ । सबैले जनताको नाम लिएर आफ्नै मात्र उन्नति–प्रगति गरे । जनताले कुनै पनि आधारभूत आवश्यकता प्राप्त गर्न सकेनन् ।   
*********************************
- चैत्र १०, २०७५ कसैमाथि प्रतिबन्ध लगाउनु समस्याको समाधान होइन । बरु दुवै पक्ष अलिकति लचिलो भएर वार्तामार्फत समस्या सुल्झाउँदा ठीक होला । सिके राउतजस्ता विखण्डनकारीसँग वार्ता गर्न सक्ने सरकारले विप्लवसँग किन नसक्ने ..? यो सरकारको अपरिपक्व र आडम्बरी निर्णय हो ।   नेकपा विप्लव पार्टीलाई प्रतिबन्ध लगाएर सीके राउतलाई मूलधारको राजनीतिमा ल्याउने काम घरको जोत्ने गोरुलाई छाडा छाडेर साँढेलाई ल्याएर जोत्नुजस्तै हो ।  नेपालको संविधानमा कुनै व्यक्ति अथवा दलले आफ्नो माग स्वतन्त्रतापूर्वक राख्न पाउनुपर्छ भनी उल्लेख गरिएको छ । आफ्नो माग राख्दै आएको विप्लव समूहमाथि प्रतिबन्ध लगाउनु सरकारको गैरकानुनी कार्य हो ।   हत्या, हिंसा, आतंकमा प्रतिबन्ध लगाउनु जायज हो, तर प्रतिबन्धको नाउँमा देशमा अर्को गृहयुद्ध निम्त्याएर सर्वसाधारण जनतालाई आतंकित पार्ने र बलिको बोका बनाउने काम कदापि स्विकार्य हुन्न ।  प्रतिबन्ध लगाउनु राजनैतिक नैतिकता बाहिर छ, संविधानअनुसार पनि दलमाथि प्रतिबन्ध लगाउन पाइँदैन । कसैको लहड र उक्साहटमा देशले युद्ध थाम्न सक्दैन ।  नेपालको संविधानमा कुनै पनि राजनैतिक दललाई प्रतिबन्ध नलगाउने उल्लेख गरिएको छ । आजको सत्ता पक्ष पनि हिजोका दिन हत्या–हिंसामै संलग्न थियो । सरकारको निर्णयले मुलुकमा मुठभेड निम्त्याउने देखियो । के यही हो आमुल परिवर्तन ?  विप्लवले उठाएका माग र समस्याहरू जायज छन्, तर जुन तरिकाले प्रस्तुत भैराख्या छ, त्यो ठीक छैन । सरकारले सकेसम्म सबैलाई समेटेर उनीहरूका माग सुनी जायजअनुसार पूरा गरेर अगाडि बढ्नुपर्छ । यस्तो प्रतिबन्धले झन् जटिलता ल्याउन सक्छ ।  लोकतान्त्रिक मुलुकमा प्रतिबन्ध भन्ने शब्द नै आउनु हुन्न, एक–आपसमा बसेर छलफल गरेर सकारात्मक निर्णय लिनु उचित हुन्छ । प्रतिबन्धले देश द्वन्द्वको दलदलमा फस्छ ।  प्रतिबन्ध गैरकानुनी कार्य होे । लाएर लाग्न पनि सक्दैन । आपराधिक कार्यमा कानुनी कारवाही गर्नुपर्छ । सरकार अपराध मिनाहा गर्नेे तानाबाना बुन्दैछ ।  वार्ताका लागि पहल पनि नगरेर निषेध गर्ने जुन काम सरकारले ग¥यो, त्यो गैरजिम्मेवारपूर्ण निर्णय हो । सरकार आफंै द्वन्द्व निम्त्याउने काम गर्दैछ ।  विप्लवले उठाएका एजेन्डालाई आत्मसात् गर्छु, तर क्रियाकलाप त गलत देखियो नि ? गतिविधिअनुसार सरकारको नीतिलाई गलत भन्न सकिन्न ।  विद्रोह कहिल्यै प्रतिबन्धबाट समाधान हुँदैन । विद्रोह राजनैतिक समझदारीबाट समाधान हुन्छ । कतिपय कुरामा विप्लव गलत छन् त कतिपय कुरामा सरकार । विप्लवको पार्टी आतंककारी होइन, राजनैतिक एजेन्डा बोकेको पार्टी हो ।   प्रतिबन्ध लगाउनु भनेको नेपालको सन्दर्भमा मलजल गर्नु सरह हो, सरकारको यो नीतिले नेकपाका नेता तथा कार्यकर्ता उत्तेजित हुँदै जाने र आन्दोलनले उग्र रुप लिने खतरा देखिन्छ । जायज मागलाई सम्बोधन गर्नुको विकल्प छैन ।   निषेध होइन, सहमति, सहकार्य र एकता नै आजको आवश्यकता हो, सबैले ध्यान पु¥याउन् । हरेक समस्याको समाधान वार्ताबाटै सम्भव छ ।  प्रतिबन्ध लगाउनु नै समस्याको समाधान होइन, सरकारले प्रतिबन्ध लगाउनुको साटो वार्तामा बसेर समस्या समाधान गरेको भए झनै राम्रो हुथ्यो ।   
*********************************
- फाल्गुन २७, २०७५ सोझो नेपालीले नेपालमा कमाएको पैसा केमा खर्च गर्ला ? खान–लाउन नै नपुग्ने मजस्ता करोडौं मानिस छन् नेपालमा, उनीहरूको इमानको आम्दानी कति होला ?   पढाइको कुरा गर्दा स्नातक तर आम्दानी शून्य छ अनि आम्दानी कहाँ प्रयोग भैरहेको छ भन्नु ? बरु आम्दानीको स्रोतको खोजीमै घाटा बजेटमा जिन्दगी चलिरहेको छ ।  चाहेर पनि सदुपयोग गर्न नसक्ने परिस्थितिमा छौं हामी ।  सदुपयोग भन्नु कि दुरुपयोग भन्नु, नेपालमा जागिर गरेर कमाएको पैसाले दुई छाक खान, भाडाको घरमा बस्न, हतार हुँदा माइक्रो चढ्न र चाडपर्वमा एकसरो लुगा फेर्न पुगिरा’छ ।  दाल–चामलमै सकिन्छ । साप्ताहिक किन्न पनि पुग्दैन ।  पहिले जन्म दिने आमा–बुबाको इच्छामा, त्यसपछि जीवनसाथी र आफ्नो लक्ष्यलाई सार्थक र परिणाममुखी बनाउन सदुपयोग गर्दै आएको छु ।  घर–व्यवहार, आफ्नो पढाइ र केही प्रतिशत सामाजिक काममा दिने गरेको छु ।  पढाइको सदुपयोग नभएको अवस्थामा पैसाका बारेमा कसरी सोच्न सकिन्छ ?  के गर्नु, हजुर आफू त ०७२ सालको भूकम्पपीडित । आजसम्म कमाएको सबै आम्दानी भूकम्प प्रतिरोधात्मक घर निर्माणमा लगानी गरें, तैपनि घर पूरा हुन सकेको छैन ।  केमा सदुपयोग गर्नु छ र हजुर ? गाँस, बास र कपासमै ठिक्क छ । परदेशमा कमाएको पैसा गाउँघरको चर्को ब्याज, बिरामी बुवा–आमा अनि विद्यालय जाने छोरा–छोरीमा खर्च गर्दैमा ठिक्क छ । श्रीमतीले जन्म घर छोडेर आएदेखि एउटा गतिलो सारी फेर्न पाएकी छैनन् ।  नारायणहिटी किनियो, सिंहदरबार बैना गरेको छु । आफ्नो एउटा हवाईजहाज कम्पनी छ । पानीजहाज र रेलकम्पनी पनि खोल्दैछु । अब तयार भएर टुँडिखेलमा स्थापित कृषि फार्मको उद्घाटनमा जान्छु भन्दैथें, मर्न नसकेको काले भुकेर ब्युँझिएँ नि ।  दुई छाक दाल–भात, सातामा एकपटक खसीको मासु, दिउँसो खाजाका रूपमा धेरैजसो चिया पाउरोटी र बिस्कुट, कहिलेकाहीँ चाउमिन र बफ मःम अनि महिनामा एकपटक छोरीको स्कुल फी, बूढीलाई दुई जोर, छोरीलाई एकजोर कपडा, मलाई मोजा, आमालाई दुई बट्टा चौतारी चुरोट अनि रत्नपार्कको माग्नेलाई २५ रुपैयाँ ।  हुन त नेपालीको तलब र खर्चबीच ठूलो भिन्नता छ । यद्यपि म आफ्नो कमाइको केही भाग सहयोग–दान गर्छु । केही रकम ऊर्जाशील कार्य तथा उत्पादनमूलक कुरामा प्रयोग गर्छु तर कमाइ नै त्यति छैन जति काठमाडौंमा महँगीले ढाड सेक्छ ।  खानामा, कोठा भाडा तिर्दा, लत्ताकपडा किन्दा, माइक्रोको भाडा, केही पढाइमा धेरैजसो हिस्सा खर्च हुन्छ । सडकपेटीदेखि कम्मरको पेटीसम्ममा खर्च छ हजुर ।  अहिले त कमाइ नै के छ र ? आफ्नै दैनिकी गुजार्नसमेत मुस्किल भैरा’छ । ती सपना, योजना भने अझै मरिसक्या छैनन् । था’ छैन त्यो दिन कहिले आउँछ ? एक दिन आफ्नो आम्दानीको २५ प्रतिशत रकम असहाय, अनाथ र विपन्न समुदायका बालबालिकाको शिक्षादीक्षामा लगाउने सोच भने छ ।   यो बेरोजगारको शब्दकोषमा कमाइ र आम्दानी भन्ने शब्द नभेटिएको जानकारी गराउन चाहन्छु— धन्यवाद ।  यो देशमा कमाउनका लागि कि नेता हुनुपर्छ कि उपयुक्त ठाउँको सरकारी जागिरे, अन्यथा स्नातक सकेपछि निजी स्कुलमा शिक्षक कि सहकारीको बजार प्रतिनिधि । अब तिनको तलब त थाहा छ नि ?   कोरिया आएको लगभग दुई वर्ष हुन लाग्यो । महिनाको डेढ–दुई लाख कमाउँछु । तैपनि चित्त बुझेको छैन । आधीभन्दा धेरै त घर खर्च मै सकिन्छ अनि आफ्नो मेहनत र कोरियाको दुःख देखेर कहिलेकाहीँ मन खिन्न पनि हुन्छ । फर्किएर आफ्नै देशमा एउटा आधुनिक कृषि फर्ममा लगानी गर्ने योजनामा छु ।   हाइड्रोपावर कम्पनीहरूको आइपीओ किन्दैछु, तर हरेक पटक १ सय रुपैयाँमा किनेको सेयरको बजार मूल्य त्योभन्दा तल झर्दा निराश पनि छु ।    
*********************************
- फाल्गुन २०, २०७५ नेपालमा नियम–कानुनलाई सजायका रूपमा लिइन्छ, यस्तो नियम–कानुन त सबै देशमा हुन्छ, मात्र कुन सामान कति परिमाणमा ल्याउन पाइने भन्ने हो ।  सकारात्मक रूपमा लिऊँ भने त्यो बढी भा’को सामान पुलिस र कर्मचारीले आपसमा बाँडछन्, होइन भने कता जान्छ त्यो भन्दिनुप¥यो । विदेशको एयरपोर्टमा सामान बढी नहुने, नेपाल आएपछि एकाएक बढी र गैरकानुनी हुने ? एयरपोर्टबाट सामान चोरी भएको समाचार बेला–बेलामा आइरहेको हुन्छ, बरु त्यसमा कडाइ गर्नुप¥यो । खोइ त आजसम्म सामान चोरी गर्ने एयरपोर्टका कर्मचारीलाई कारबाही भयो भन्ने सुनिएको छैन क्यारे !  आफ्नो मेहनतको कमाइले घरपरिवारका लागि सामान त ल्याउन पाउनुप¥यो नि । लुटे–चोरेको भए छुट्टै कुरा, यदि तोकिएको मापदण्ड भन्दा बढी ल्याइएको छ भने पनि कर तिरेर भित्राउन दिनुपर्छ, जफत गर्नु भनेको त लुट अनि दादागिरी होइन र ? लाल थापा नियम हुनु र त्यो नियम लागू हुनु राम्रो हो तर सानालाई ऐन ठूलालाई चैन हुनु भएन ।  ठूला माछा छोडेर भुरा माछा समात्ने काम बन्द गरियोस्, जनताको गुनासो यही हो ।  यो नियम श्रम गर्न विदेश गएका नेपालीलाई होइन, भिजिट र व्यापारका लागि विदेश जानेहरूमा लागू गर्नुपर्छ । छाक टार्न विदेश गएकाले त्यस्तो अवैधानिक सामान के नै पो ल्याउँछन् र ? तर यहाँ ठिक उल्टो हुन्छ– क्विन्टलका क्विन्टल सुन त्यहीँबाट तस्करी हुन्छ तर श्रमिकले आफन्तका लागि भनेर ल्याएको उपहार जफत गरिन्छ ।  मैले त खासै नकारात्मक रूपमा लिएको छैन यसलाई । एक–एक थान ल्याउन दिएकै छ त । किन तोकिएको भन्दा बढी सामान ल्याउन मरिहत्ते गर्नु ? सबैथोक नेपालमै पाइन्छ । फेरि मानिसको रोइकराइ भनेको अरुमा छैन, रक्सीमै छ । विदेशमा कमाएको पैसा नेपालमै खर्च गर्नु उपयुक्त होइन र ?   बढी सामान नलगे कसैलाई भावनात्मक अनि आर्थिक क्षति पुग्दैन भने निषेध नगरिएका सामान बढी ल्याउन चाहे सामानको भन्सार तिरेर बिना झन्झट ल्याउन सकिन्छ ।   आफ्ना जनतालाई पूर्ण रूपमा सूचना दिनुपर्छ । कुन सामानमा कति कर तिर्नुपर्छ भन्नुपर्छ । त्यसपछि कडाइ गर्नु ठीक हो तर मनपरी कडाइ र कर्मचारी मोटाउने शैली ठीक छैन ।  एयरपोर्टमा कडाइ गरेको त राम्रो हो, तर ३३ किलो सुन भित्रिन सक्ने एयरपोर्ट, नेपालको एयरपोर्टबाट हात्ती भित्राउन सक्छु भन्ने चाल्र्स शोभराजको भनाइलगायत थुप्रै कान्डले बदनाम भएको छ । पहिले जनतालाई विश्वास दिलाउन सक्नुप¥यो नि † यो सोझासाझालाई मात्र नभएर नेतादेखि तस्कर सम्मका लागि हो भनेर, अन्यथा यी सब कदम बकबासमा मात्र सीमित हुन्छन् ।  आज यो देशको काम गर्न सक्ने उमेर समूहका लगभग ४० प्रतिशत मानिस भारत लगायत तेस्रो देशमा छन्, तिनैले ल्याएको रेमिटेन्सबाट देश चलेको छ, मेरो विचारमा तिनिहरूले आफ्नो घरका लागि ल्याउने २÷३ वटा मोबाइल, २÷४ जोर कपडा, ३÷४ वटा ज्याकेट, जुत्ता आदिमा आँखा गाड्नु हुँदैन । सुन र कानुनी रूपमा निषेध नगरिएका सामानमा सरकार लचिलो हुनैपर्छ ।   व्यक्तिगत हितका लागी हो भने ल्याउन दिनुपर्छ, समग्र देशका लागि सोच्ने हो भने ल्याउन दिनु हुँदैन । कडाइ गरिएका रक्सीजन्य पदार्थ एवं इलेक्ट्रिक सामानमा हो जुन नेपालमै किन्न सकिन्छ, केही महगो पर्ने मात्र हो । विदेशमा दुःख गरेको पैसा विदेश मै सकियो भने देश कहिले सबल हुने ?   एयरपोर्टका कर्मचारीले तलबमा मात्र काम गर्न थालून् । यात्रुको समान नहराओस अनि सुन तस्करहरूलाई सजाय होस् । त्यस्तो स्थितिमा विदेशमा काम गरेर फर्कनेहरूले पनि आफूले ल्याएको समानको भन्सार तिर्दा दुःख मान्ने छैनन् ।  यो त विदेश गएर काम गरेकाहरूको खुन–पसिनाको कमाइ लुटेर कर्मचारीहरूलाई पोस्ने बाटो मात्र हो । यस्तो नियमले न देशलाई राम्रो हुन्छ न त जनतालाई नै ।  टनका टन सुन आउँदा नदेख्ने सरकारले बिदेसिएका युवा–युवतीले व्यक्तिगत प्रायोजनका लागि ल्याउने सामान्य समान जफत गर्ने रे । वा ! हामी नेपालीले क्या गजबको सरकार पायौं ।   
*********************************
- फाल्गुन ११, २०७५ हाम्रो जस्तो गरिब देशले यस्तो कार्यक्रम धान्न सक्दैन । बरु हरेक वर्ष यसरी नै अतिरित्त रकम छुट्याएर त्यसबाट हरेक जिल्लामा उद्योग खोल्नुपर्छ र रोजगारी प्रदान गर्नुपर्छ जहाँ हरेक तहका मानिसले रोजगारी प्राप्त गर्न सकून् । अनुदान दिनु वा यसरी पैसा बाँडनु भनेको बालुवामा पानी खन्याउनु सरह हो । यसको कुनै अर्थ हुँदैन र उपलब्धि पनि शून्य नै हुन्छ ।  अहिलेको जमानामा कुनै पनि घर, टोल वा समाजमा कोही पनि बेरोजगार छैनन्, सबै जना कुनै न कुनै कार्यमा अवश्य इंगेज भएकै हुनुपर्छ । घरपरिवारकै कोही न कोही सदस्य कुनै पनि कार्यालय वा श्रम बजारमा अवश्य रोजगार हुनुहुन्छ ।   कार्यक्रम त सही–सही ल्याउँछन् नि केपी बाले, लागू हुँदैन र पो त दुःख लागेर आउँछ ।  राजनैतिक पहुँच नभएका सर्वहारा अनि गरिब–दुःखीले यो भत्ता पाउँदैनन् ।   यो कार्यक्रमअनुसार एक–दुईबाहेक कोही पनि लाभान्वित हुँदैनन् ।   ठीकै लाग्यो । केही नगरी बस्नुभन्दा यस्ता स–साना कार्यक्रम भए पनि गरेकै राम्रो ।  यो योजनामा विश्वास गर्नु मुर्खता हो । ढुक्क हुनुहोस्, सोझासीधा जनताले रोजगारी र बेरोजगार भत्ता सहज रूपमा प्राप्त गर्न अझै सयौं वर्ष कुर्नुपर्छ ।  रोजगार कार्यक्रम ल्याउनु त सारा बेरोजगार युवा–युवतीहरूका लागि खुसीको कुरा हो, तर के गर्नु ? यो पनि सोर्स–फोर्स र आफन्त हुनेहरूकै लागि त होला नि । तपाईं–हामीजस्ता बेरोजगारका लागि कागलाई बेल पाक्यो हर्ष न बिस्मात भनेजस्तै हो ।   ए बाबा ! यो कार्यक्रम कसका लागि ल्याएको हो ? घरको कुनै पनि सदस्य रोजगारीमा हुनु नहुने रे ! कुनै सदस्य विदेश गएको पनि नहुने रे अनि स्वरोजगार पनि हुनु नहुने रे । घरमा ६ जना सदस्य छन् तर एक जना मात्र रोजगारीमा हुँदा के सबैलाई रोजगारी छन् भन्न मिल्छ ?  आफैंमा नराम्रो कुरा त होइन तर कार्यान्वयन पक्ष सधैं फितलो हुँदा असलीभन्दा नक्कली बेरोजगार लाभान्वित हुने र नेताका खास कार्यकर्तालाई बाइकमा तेल र नास्ता खर्च जोहो होला जस्तो लाग्दैछ ।  सरकारले केही गर्न खोजेको छ, यसलाई सकारात्मक रूपमा लिनुपर्छ, तर यहाँ केही गर्छु भन्नेलाई हौसला दिनुको सट्टा गिराउने काम मात्र हुन्छ । त्यही भएर यो देशको विकास हुँदैन ।  त्यति उपयुक्त लागेन । नेपालमा बेरोजगारको पहिचान गर्न नै गार्‍हो छ । खालि राजनीतिक कार्यकर्ता पोस्ने माक्र काम हुन्छ ।   प्रधानमन्क्री रोजगार कार्यत्रम होइन, जनता रोजगार कार्यक्रम शीर्षक राख्नु ठीक हुन्छ । योजना त राम्रै होलान् तर कार्यान्वयन तहमा पुग्दा कार्यकर्ता पोस्ने बाहेक अरु केही हुनेवाला छैन ।  बेरोजगारलाई भत्ता दिनुभन्दा बन्द भएका सरकारी कल–कारखानाहरू पुनः सञ्चालनमा ल्याउने प्रयास गरौं । बेरोजगार युवाहरूका लागि दक्षता तालिम कार्यक्रम सञ्चालन गरौं । युवा पलायन रोक्न सकियो भने देश बन्न समय लाग्दैन, समृद्ध नेपाल हाम्रै पालामा सम्भव छ ।  लुट्ने सबै उपाय लगभग सकिएपछि सरकारले बेरोजगारलाई भत्ता दिने भनेर पैसा कुम्ल्याउने नयाँ टेक्निक अपनाएछ ।  अहिलेसम्म कागजमा निर्णय त कति भए कति ? कुरा पारदर्शी कार्यान्वयनको हो । नेपाल पछि पर्नुको मुख्य कारण नै भएका निर्णय कडाइका साथ कार्यान्वयन नहुनु हो । हेर्दै जाऊँ, कार्यकर्ता पोस्ने काम मात्र नहोस् । साँच्चैका बेरोजगारले रोजगारी पाऊन् ।  संसारमा कुन विचारलाई चौपट्टै बेकामको भनेर किट्न सकिन्छ र ? हिट्लर र नेपोलियन देशभक्त त थिए, बिन लादेन विद्वान थिए । फरक यस मानेमा पर्न जान्छ कि तपाईं आफ्नो भावना र विचारलाई कसरी सम्प्रेषित गर्नुहुन्छ अनि तपाईंको मन र मस्तिष्क कत्तिको एकाकार छ । आत्माको बोली लागू हुन्छ, जिब्रोको के भर ?  भएका निजी संस्थाका रोजगारीमा पनि आफ्ना समर्थक र कार्यकर्ता नै भर्ना गर्ने मेसो देखिन्छ, बाँकी त हेर्नैपर्छ । अब झन् युवाहरूलाई जागिरको लोभमा नेकपा बनाउने प्रपन्च देख्छु म । मेरो बुझाइ गलत होस् ।   
*********************************
- माघ २९, २०७५ इस्लाम धर्मको प्रचलनअनुसार काकाको छोरीसँग विवाह गर्ने पहिलो हक ठूलो बुबाको छोराको हुन्छ । त्यही कारणले पाकिस्तानमा भ्यालेन्टाइन डेको सट्टा दिदी–बहिनी डे मनाउने उर्दी जारी गरिएको होला । कुरा यसरी पनि बुझौं न ।  प्रेम गर्न पाउनुपर्छ । आफूले नचाहे बेग्लै कुरा हो तर प्रेम गर्न चाहने ले त गर्न पाउनुपर्‍यो नि । पाकिस्तानमा मानव अधिकार छैन कि क्या हो ?  राष्ट्रिय एकता दिवस तथा सहिद दिवस त नमनाउने देशमा भ्यालेन्टाइन डेको कुरा गर्ने ? यिनलाई जेल हाल सरकार ।  मलाई लाग्छ राम्रै हो ।  भ्यालेन्टाइन डे मनाउने चक्करमा महँगो गिफ्ट दिएर प्रेमी–प्रेमिका खुसी पारे पनि ती प्रेमी–प्रेमिका भविष्यमा आफ्नो हुन्छन् कि हुँदैनन् थाहा हुँदैन । पैसाको सत्यानाश मात्र हुन्छ तर आफ्ना दिदी–बहिनी सधैं आफ्नै हुन्छन् । अर्काको घर गए पनि आफ्ना दाजुभाइलाई सम्झन्छन्, आवश्यक पर्दा सहयोग गर्छन् ।   अरू देशले जेसुकै गरून्, तर प्रेम दिवस नेपालसँग सरोकार राख्ने विषयचाहिँ होइन ।   यो साह्रै राम्रो थालनी हो । पश्चिमा संस्कृतिलाई यसैगरी दुरुत्साहित गर्नुपर्छ ।  भ्यालेन्टाइन डेलाई नेपालमा भालेपोथी दिवसका रूपमा मनाउँदा कसो होला ?  अरुको देशको के कुरा गर्नु ? आफ्नो देशमा मनाउनु पर्ने विभिन्न दिवस तथा चाडपर्वको त सरकारलाई मतलव छैन ।  खै कस्तो लाग्यो भन्नु ? अर्काको देशमा भएको कुरा, आफ्नो देशमा भएको भए भन्न हुन्थ्यो । नजाने गाउँको बाटै नसोध्नु ।  केटीलाई त ठिकै हो, केटाहरूका लागि त अत्याचार नै भयो नि ।  सही हो, आफ्नो देश, आफ्नै चलन बेस्ट ।  राम्रै हो नेपालमा पनि यस्तै उर्दी जारी गर्नुपर्‍यो ।  एकदम सही लाग्यो । भड्किलो रूपमा भ्यालेन्टाइन डे मनाउने युवापुस्तामा राष्ट्रियता जगाउने कदम स्वागतयोग्य छ । अंग्रेजी न्यु इयरमा नेपालमा टोपी दिवस मनाएझैं सकिन्छ भने यो दिन कुनै राष्ट्रिय पर्व मनाऊ ।  मलाई त सारै मनपर्‍यो । हामीले पनि नेपालमा भ्यालेन्टाइन डेलाई मान्यता दिनु हुँदैन यो हाम्रो संस्कार होइन । रह्यो माया गर्ने वा देखाउने कुरा... के माया दसैं–तिहार जस्तो हो र वर्षमा एकपटक मात्र दर्शाउनुपर्ने ?   हामी सिङ्गललाई के सिस्टर के भ्यालेन्टाइन ? उस्तै–उस्तै हो ।  आ–आफ्नो देशको नियम हो, हामीले यसमा टाउको दुखाउन जरुरत छैन ।  निर्णय सही लाग्यो, हाम्रो नेपालमा पनि यस्तै नियम लागू गर्नुपर्छ ।  पाकिस्तान जस्तो कट्टर धार्मिक मुलुकबाट अरू के नै अपेक्षा गर्न सकिन्छ र ?  प्रेम गर्ने जोडीका लागि त्यही एक दिन पो महत्वपूर्ण हुन्थ्यो कि ? दिदी–बहिनी दिवस मनाउनैपरे अरु कुनै दिन मनाए हुँदैन  !  मलाई त सही लाग्यो । आफ्नो परम्परा जोगाउन तथा बढ्दो पश्चिमीकरणलाई निरुत्साहित गर्न केही त गर्नैपर्छ ।  एक दम राम्रो लाग्यो । नेपालमा पनि यस्तै नियम लागू गर्नुपर्छ ।  जसरी पादरी सेन्ट भ्यालेन्टाइनले प्रेमका लागि निषेधज्ञा तोडेर प्राण उत्सर्ग गरेका थिए, तिनै पादरीको सम्झनामा भ्यालेन्टाइन डे मनाइने कुरा मरिगए उचित लागेन, बरु पादरीले झैं त्यहाँका हरेक प्रेमी–प्रेमिकाले उर्दी (फतवा) तोडेर भ्यालेन्टाइन डे मनाए अर्को इतिहास पो रचिन्थ्यो कि ?   
*********************************
- माघ १४, २०७५ विवेकशील साझा मात्र किन ? हेर्नुहोस् न नियालेर कुन चैं पार्टी फुट्न बाँकी छ र ? एकै ढिक्का देखिएकाहरूमा पनि कति रानो माहुरीहरू छन् ?   विवेकशील पार्टीमा धेरै विद्वान् नै विद्वान् भए, अनि विचार बाझिएकाले आपसमा राम्रोसँग जुट्न नसकेको वा जुट्न नजानेको भएर फुटेका होलान् ।  जोडेको चिज–वस्तु टुट्नु त सामान्य नै हो ।   नेपालमा पार्टी फुट्नु र जुट्नु कुनै नौलो कुरा होइन । सम्भवत: भागबन्डा नमिलेर हो कि ?शारदा मुरारी नेपाल एकता दिवसका दिन राष्ट्रिय एकतालाई च्यालेन्ज दिन फुटेका हुन् ।  एउटै पार्टी भएर सँगै काम गर्दै जाने क्रममा दुईमध्ये कुनै पक्षबाट केही भूल भयो होला । खासमा यो नहुनुपर्ने कुरा हो ।   विवेकशील साझाप्रति एउटा आशा थियो । अब यो फुटको राजनीतिले यिनीहरूलाइ कहीं पुर्‍याउँदैन, यिनीहरूको आस पनि छैन ।  यो कहिले पो जोडिएको थियो र फुट्यो भन्नु ? आपसमा एकमत नभै जुटेकाहरूलाई एक भएको मान्न सकिँदैन ।   गलत चुनाव चिन्ह राखेकाले फुटेको हो कि जस्तो लागिरा’छ मलाई । तराजु एकातिर ढल्किसकेको थियो अनि आँखा पनि टेडो थियो ।   एउटा जापानी उखान छ— पानीजहाजका क्याप्टेन धेरै भए भने जहाज पहाड चढ्छ ।  धेरै बिराला भए मुसा मर्दैनन् भन्ने उखानलाई साकार गर्दै विवेकै विवेक भएकाहरू साझा भए अनि पार्टी नफुटे कुवा सुक्छ त ?  विवेक खलबलिएर होला कि ?  जोडिन नसकेकाले फुटेको हुनुपर्छ ।   डुप्लिकेट सुपर ग्लु प्रयोग गरेपछि कसरी नफुटोस् त ?  दुई मूर्ख मिल्न सक्छन्, तर दुई विद्वान् मिल्न सक्दैनन् ।  सजिलै छ त । जसरी रानो धेरै भएपछि मौरी छुट्टिन्छन्, त्यस्तै भएर फुट्या हो ।  उज्ज्वल थापाको पदीय लालच विवेकशील साझा पार्टी फुट्नुको मुख्य कारण हो । पार्टीभित्र रबिन्द्र मिश्रसँग बराबर हैसियत र जिम्मेवारी राख्ने उज्ज्वल थापा अरूलाई दोष दिएर आफ्नो कर्तव्यबाट भाग्नु उनकै कमजोरी हो ।  हाम्रो राजनैतिक संस्कार पालना गरेका हुन् । आज्ञाकारी र संस्कारी रहेछन् बरा ।इन्द्र फेसबुकले उचाल्यो, चुरीफुरीसहित जुट्यो, सबैको साझा विवेक हरायो, त्यसपछि फुट्यो । एउटा तेल अर्को पानी, अनि कसरी मिल्छ तिनको जिन्दगानी ?ताराप्रसाद खनाल यो त हाम्रो देशका सम्पूर्ण राजनीतिक पार्टीको प्रमुख विशेषता नै हो ।मनेज गुवाजु दुनियाँलाई थाहा छ, तपाईंलाई चाहिँ थाहा नभएकै हो र ? ल सुन्नुस्, मिडियादेखि लिएर जतासुकै रवीन्द्र मिश्रकै नाम मात्र आयो अनि हाम्रा धेरै विवेक भएका उज्ज्वलजीहरूलाई सही नसक्नु भयो र अन्तत: विष ओकले ।कुमार गैतम यिनीहरू फुटेका होइनन्, २/४ महिना अलग मात्र बसेका हुन । किनभने एकले अर्कालाई दक्षिण पन्थी, दलाल भनेर आरोप नै लगाएका छैनन् ।सुरज खनाल नेपालमा पार्टी कम भएर धेरै बनाउन फुटेका होलान नि । निराजन थापा घाम चर्केर हो, माटाको भाँडा काँचैमा फुटेको ।राज शर्मा औकात सबैले देखाउँछन, फरक यति मात्र हो— कसैले पहिले देखाए अनि यिनीहरूले अहिले ।सरे देवकोटा अण्डा र नरिवल भन्ने चिज फुटेपछि नै काम आउँछन् नि, त्यसैले ।आशिष भट्टराई  
*********************************
- माघ ६, २०७५ यसपटकको अनशन अन्तिम हुने भैदिएको भए, अहिलेसम्म अनेकौं पटक अनशन बस्न बाध्य हुने थिएनन् डा. केसी, बरु पटक–पटक अनशन बस्दा उहाँको जीवन नै अन्तिम हुने पक्का छ ।  अन्तिमचाहिँ नहोस्, किनभने प्रतिपक्षले सरकारको विरोध गर्न सक्दैन, उहाँ भए कम्तीमा सरकार चनाखो त होला कि ?  सायद होला ।   अन्तिम चाहि नहोस्, अन्यथा प्रतिपक्षलाई सरकारको खेदो खन्ने मुद्दा पाउन मुस्किल हुन्छ ।   बर्खायामको खहरेजस्तो हो, आउँछ गड्याङ्गुडुङ्ग हुन्छ, सुस्काउँछ अनि जान्छ ।   चिकित्सा क्षेत्रसँगसम्बन्धित उहाँका माग उचित नै छन् तर अहिले थपिएका माग राजनीति प्रेरित देखिन्छन् । डा. केसी राजनीतिमा नमुछिउन् भन्ने सबैको चाहना छ ।   आकर्षक उत्तर खोज्नुभएको भए मसँग तपाईंहरूको प्रश्नको उत्तर छैन । डा. केसीको अनशनलाइ प्रयोग गरेर स्वार्थपूर्ति गर्ने समुहले बारम्बार उहाँलाई अनशन बस्न उकास्छन् । आगामी दिनमा पनि अनशनका कार्यक्रम हुनेछन् ।   गोविन्द केसीको अनशन र निर्मलाको हत्यारा पत्ता लगाउने काम उस्तै–उस्तै हो जस्तो लाग्छ ।  डा. केसीको पारा देख्दा त उनी बाँचुन्जेल उनको अनशन अन्तिम हुँदैन् । बिचरालाई केही राजनीति खेलाडीले पुराना झुम्राको बल जस्तै बनाएर प्रयोग गरिरहेका छन् । यस्ता सम्मानित व्यक्ति राजनीतिको गोटि बनेर खतम हुने भए ।  यस्तो नहोस् कि यो नै अन्त्य होस्, बरु यसलाई निरन्तरता दिइयोस्, सरकारलाई लागोस् कि लम्पसारवादीहरूको भीडमा कोही त छ जो उग्रवादी भएर हामीलाई घचघच्चाइरहेको छ ।  बेलैमा जुस ख्वाएनन् भने अन्तिम नै हुनेछ ।  स्वास्थ्य क्षेत्रमा बेथिति छ, यसमा दुईमत छैन तर यसपालिको अनशनमा उनले राजनीतिक मुद्दा उठाउनु गलत हो । कतै उनलाई कुनै राजनीतिक पार्टीले गोटीका रूपमा प्रयोग गरिरहेको त छैन ? जबसम्म स्वास्थ क्षेत्र सुध्रिँदैन तबसम्म लड्नैपर्छ र जनताले त्यसमा साथ दिनुपर्छ । यो अनशन अन्तिम हुनु हुँदैन ।  सरकार खाली कागजमा मात्र सहमति गरिरहने अनि डा. केसी अनशन बसिरहने, खै यो दोहोरी टुंगिने छाँटकाँट नै देखिएन । अझ अहिलेको सरकार कामभन्दा उखान–टुक्कामा माहिर छ, के होला र खै ?  गोविन्द केसीलाई अनशन बस्ने बानी परिसक्यो, रमिते सरकारलाई पनि यस्तै हो भन्ने लागिसक्यो, अल्छि डाक्टरहरूलाई पनि काम नगर्ने बाहाना भैसक्यो । त्यसैले यो अन्तिम अनशन नहोला ।  भ्रष्ट र माफियाहरूको राज्य चलेका बेला अनशन बस्नु हँुदैन भन्ने सुझाव दिन्छु । पटक–पटक, १५ औं पटक सम्झौता गरेर कार्यान्वयन नहुने दृष्टान्त छ, यो नै अन्तिम हुन्छ भन्ने कुनै आधार छैन र हुँदैन पनि । दुनियाँको तनाव बोकेर डा. केसीले आफ्नो स्वास्थ्यप्रति खेलबाड नगरून्, यो देश त यस्तै हो ।   
*********************************
